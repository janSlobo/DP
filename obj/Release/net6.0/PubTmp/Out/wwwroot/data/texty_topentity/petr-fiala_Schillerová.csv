StatementId,Text
03124dca61139d4a8cbc27270dde5644,"Když poslouchám opozici, tak mi přijde, že tu chce turecké hospodářství. Turecko je hezká země, kam si zajet na dovolenou, ale mají tam 70% inflaci.    Kdybych poslouchal rady A. Babiše, K. Havlíčka a A. Schillerové, co dělat s ekonomikou, tak se dostaneme tam, kde je Turecko. https://t.co/QSUM7ds0x0"
09f4b13165403e2f957834a478335eea,"EET vůbec neměla být spuštěna. Nyní ministryně Schillerová navrhuje zastavení nesmyslné evidence tržeb do konce roku. Za správné považujeme jen jedno řešení: zrušit EET úplně."
0AF19DE6D1CF2F3E871D1780F840A409,"Paralelní vesmír premiéra a jeho hnutí     Nechci nikoho strašit, děti už vůbec ne, ale pravda je, že prázdniny jsou již za polovinou. Zpráva to není příjemná, ale protože mě nedávno označili za nejpravdomluvnějšího předsedu politické strany, tak tomu prostě musíte věřit :-).     Přestože je už srpen, vláda stále nemá nového ministra kultury a tento cirkus ani brzy neskončí. Pouze dále pokračuje ohýbání pravidel a nerespektování normálního pořádku, když dočasně ministerstvo vede náměstek, který ale není členem vlády, takže nemá potřebné pravomoci a možnosti.     Každopádně si i premiér uvědomil, že mu tato kauza, která jen ukazuje jeho neschopnost ministra vyměnit, škodí. A tak začala ofenzíva nesmyslných aktivit a virtuálních sporů, které mají odvést pozornost.     Předseda vlády například spolu s ministrem Brabcem vypouštěli sysly. V premiérově politickém newspeaku možná vypouštěli „sysle“, ale to uvádím jen pro obecnou srozumitelnost. Vláda sice neřeší téměř nic podstatného, ale premiér vypouští sysly. Protože v jeho paralelní realitě to asi premiér dělat má. Rovněž v jeho paralelním vesmíru vedl důležité jednání s budoucí šéfkou Evropské komise. Váha a intenzita, se kterou toto setkání propagoval, dává tušit, že mu záleží na jeho obraze dobrého vyjednavače. Zde stačí jen připomenout, že při skládání nových orgánů EU na příštích 5 let premiér pro ČR nevyjednal absolutně nic. To však nevadí, protože v paralelní realitě je on jeden z nejdůležitějších premiérů EU. Škoda, že podobnou pozornost nevěnuje například auditům Evropské komise, o kterých premiér i ministryně financí řekli, že jsou tajné, protože to prý řekla komise. Jenže komise nic takového neřekla a také to veřejně popřela. Premiér a ministryně zde zcela otevřeně lžou v takto závažné věci. Hlavně ale, že premiér vypustil sysly.     Znaky života v paralelním vesmíru vykazuje i nejnovější tvrdý spor ministryň Schillerové a Maláčové, v němž ministryně Schillerová hrdinsky brání „zodpovědný“ rozpočet proti nájezdníkům z ČSSD. I vám se to zdá absurdní? Protože jen pro rekapitulaci: český rozpočet má nejvyšší příjmy v dějinách, které kontinuálně rostou od krizových let. A přesto vláda pod vedením ANO neustále předkládá rozpočty, které jsou deficitní. A deficitní budou i ty následující. Toto je opravdu zodpovědné hospodaření jako z učebnice a ministryně Schillerová je úplný rozpočtový jestřáb. Bohužel jen v paralelním vesmíru hnutí ANO.     Nechme premiéra v jeho světě, kde maká bez nemehel, kde staví stadiony, dálnice, má investiční plány za 3500 miliard, rychlovlak z Prahy do Brna a kde je nekorunovaným lídrem EU a možná i světa. Když je mu tam dobře, netřeba ho rušit, to pacientům neprospívá.     V tom našem opravdovém světě ho však musíme vyměnit, abychom se mohli konečně soustředit na to, co je opravdu podstatné, a řešit problémy, na které z Babišova světa nějak není vidět – brutální byrokracii, vysoké daně, nedostatečnou infrastrukturu, důchody bez budoucnosti, zaseknuté vzdělávání a Českou republiku, která má sice obrovský potenciál, ale žádný realistický plán."
0f66d8cddcd8ba53532451ecd8714c55,"Zrušení daně z nabytí nemovitosti navrhovala ODS ve Sněmovně opakovaně. Ministryně Schillerová dala k návrhům vždy negativní stanovisko. Je dobře, že otočila. Škoda jen, že místo rychlého předložení a schválení o tom jen dlouze mluvila v médiích a přispěla k zamrznutí trhu."
126d75b698cd48bfcdc0d61365836a87,"100 miliard, 200 miliard, 300 miliard, 500 miliard… Ministryně Schillerová požaduje neustálé navyšování dluhu, „přihazuje“ po stovkách miliard.    Je vidět, že to vláda nemá vůbec propočítané, že nemá plán. A k běžným lidem, kteří dnes potřebují pomoc, se dostal jen zlomek peněz. To není správné. Cesta, jak postavit Česko na nohy je jasná: https://www.ods.cz/manual-pro-obnovu-ceska"
1B40A8F413390F9AAE48A79CE073B44B,"V posledních dnech jsme byli opět svědky setkání nepochopitelného s neuvěřitelným. Ale podařila se i dobrá věc.    Ve čtvrtek ve sněmovně poslanci ANO dlouho mluvili o tom, v čem se vyznají úplně nejlépe – v řízení ČT. Kritizovali generálního ředitele za střet zájmů, protože s galerií své manželky uzavřel smlouvy za  nehorázných    2500 korun. Ano, čtete dobře, za 2500 korun. Musím uznat, že o obřích střetech zájmů musí v ANO něco vědět, hlavně jejich předseda. Tam jde ovšem o stovky milionů. V tomto případě bych řekl, že kromě střetu zájmů je to ještě i obrovské pokrytectví.    Když už jsme u střetů zájmů - média tento týden přinesla i zprávu, že zeť ministryně Schillerové byl součástí jakési mafiánské chobotnice, která mimo jiné zajišťovala vyhýbání se placení daní. Ani se tady se nejedná o 2500 korun, ale o stovky milionů. Neřešil bych tu nějakého zetě, kdyby jeho tchýně nebyla nejprve v čele Finanční správy a později dokonce v čele celého ministerstva. V normálních poměrech by toto úplně stačilo na to, aby byla ministryně Schillerová postavena mimo službu, minimálně dokud se celá kauza nevyšetří. Zvlášť když máme historickou zkušenost s A. Schillerovou, která zametala pod koberec podezření německých vyšetřovatelů ve věci daňových podvodů jejího šéfa A. Babiše. I proto jsme ministryni Schillerovou vyzvali, aby z ministerstva do vyšetření kauzy odešla. Můžete hádat, zda poslanci ANO, odborníci na střet zájmů, toto za střet zájmů považují.    To, že premiér a jeho poslanci žijí v paralelní realitě, víme už déle, naštěstí se ukázalo, že bojovat se vyplatí. Ústavní soud tento týden i díky našemu podnětu zrušil zdanění náhrad církevních restitucí. Připomeňme si, o co šlo. Komunisté vzali církvím majetek. Po listopadu 89 se část, a to podotýkám, část majetku církvím vrátila. S tím se komunisté samozřejmě nedokáží smířit, tak se rozhodli, že jim to alespoň pořádně zadní. Představte si, že vám někdo ukradne auto za 500 tisíc, po mnoha letech za to dostanete odškodné 100 tisíc. Když už s nimi počítáte, tak se najednou objeví Andrej Babiš a tyto peníze vám zdaní s tím, že je to přece příjem. Zdá se vám to absurdní? Ano, je, navíc je to nemorální a navíc je to rozhodnutí, které porušuje demokratické principy právního státu. Naštěstí jsou tu ještě instituce, které premiér ovládnout nestihl, Ústavní soud rozhodl v souladu se zdravým rozumem a tuto bitvu o základní principy a slušnost jsme vyhráli.    Paralelní realita premiéra u nás doma je jedna věc, druhá věc je, že se přenáší i do zahraničí. Před pár týdny se premiér na fotce s prezidentem Erdoganem chlubil, že celá V4 podporuje jeho  bezpečnou zónu  na severu Sýrie. Samozřejmě že o této  podpoře  nevěděl ani náš ministr zahraničí, a dokonce ani nikdo z V4. Protože jim by bylo jasné, co takový krok znamená - že  bezpečná zóna  bude  zbavena  nejen teroristů, ale taky Kurdů. A to se taky stalo. Že je Andrej Babiš v zahraniční politice ztracen, na to jsme si už zvykli. Bohužel je to ještě horší. Když se celá sněmovna napříč politickým spektrem shodla na jasném stanovisku k turecké agresi, měl premiér potřebu doslova semlít páté přes deváté a urazit všechny naše spojence. Přitom chybu udělal on. Jenže takový je svět Andreje Babiše. A tak vypadá bohužel i jeho zahraniční politika. Přikyvuje všem, kteří mu rozprostřou červený koberec, bez ohledu na reálné důsledky a bez pochopení, o co jde. Normální to není, ale kdo ví? Vždyť žijeme v zemi, kde náš prezident oznamuje odvetná diplomatická opatření cizí mocnosti vůči nám.      Tato nenormálnost, spolu s neschopností vlády řešit cokoliv potřebného, je důvodem, proč jsme minulý týden spustili kampaň za změnu. Ano, je jen polovina volebního období, ale je zároveň jasné, že tato vláda kromě děr do rozpočtu už neprosadí a ani neudělá nic. Naše země má na víc a my chceme, aby byla Česká republika znovu zemí, která vítězí. A nejen na hokejovém mistrovství, ale také v obchodě, inovacích, průmyslu, životní úrovni a kvalitě životního prostředí.     Budu rád, když nám s tím pomůžete."
1EEBD5272352E42CE5D30E9535EC5B46,"V těchto dnech se v médiích objevují informace o mafiánské struktuře, která byla napojena na řadu policistů, státních úředníků a politiků a do které byl zapleten i zeť ministryně financí David Rusňák.     Vypadá to jako moravská Cosa nostra, která je napojena na řadu policistů, celníků, úředníků a politiků. A jméno, u kterého se všechny tyto nitky sbíhají, je ministryně Schillerová. Tato skupina mj. paralyzovala i práci Celní správy, která je přímo podřízena Ministerstvu financí. Chapadla této chobotnice tak dosahují až k samotné ministryni financí Schillerové, která na oko bojuje s daňovými úniky, ale její okolí je napojeno na skupiny, které jsou podezřelé z toho, že okrádají a paralyzují stát. Je to jak z filmu ‚Prohnilí proti prohnilým‘.     Ministryně Schillerová by měla odstoupit, aby nevznikaly pochybnosti o tom, že kdokoliv kryje vyšetřování, a abychom předešli pochybnostem. Pokud to sama neudělá, měl by ji odvolat premiér Babiš."
22e4726970206c9686f18305250767df,"Blíží se další vlna EET. Ministryně Schillerová prý chystá letáčky a roadshow. My chystáme zrušení nesmyslného zákona. Protože žádná informační brožura drobné řemeslníky nezachrání. Prostě skončí, jako se to stalo hospodám hlavně na venkově. A tím se zhorší dostupnost služeb. Proto trváme na zrušení EET."
25be224d60330b0f82866330efabffd5,"ODS navrhla, aby banky i nebankovní společnosti odložily lidem zasaženým koronavirovou krizí na půl roku splácení hypoték a úvěrů už před několika dny. Je dobře, že se tím paní ministryně Schillerová nechala inspirovat.  Stejné je to i s jejím náhlým procitnutím ve věci zrušení daně z nabytí nemovitosti. Když jsme to navrhovali, byla proti, nyní to sama navrhuje. To je dobře.   A médiím bych doporučil, aby lépe sledovala a informovala o návrzích ODS, vláda s nimi přijde vždy o několik dní později.    https://www.ods.cz/clanek/18954-banky-by-mely-na-pul-roku-odlozit-splaceni-uroku-a-hypotek"
292E202A1219EC33259276C1D2886DBB,"Andrej Babiš a Alena Schillerová si dnes připomínají 3 roky od ostrého startu EET. Měli by spíše držet minutu ticha za malé obchody a restaurace na vesnicích, které kvůli nesmyslné evidenci tržeb zkrachovaly.     Rozumné řešení je jen jedno: až budeme ve vládě, EET zrušíme."
2e7fda9b5b253783b1898614854d2749,"Na čtvrtečních interpelacích jsem odpověděl Aleně Schillerové, proč podle mě není zásadní problém, že máme rozpočtové provizorium.     Převzít původní návrh rozpočtu by bylo nezodpovědné. Naše vláda připraví v únoru nový a lepší rozpočet. https://t.co/HebmyK6NhB"
30C7579509090625D8F217249F14CD83,"Minulý týden potvrdil mocenské poměry v České republice, ale přinesl také leccos nového. Znovu se ukázalo, že koalice ANO, ČSSD, KSČM a SPD je pevná a nepodpořila rozhodnutí Senátu podat ústavní žalobu na prezidenta. Tato „nerozborná jednota“ jistě nikoho nepřekvapí. Poněkud překvapivější bylo vykročení ministryně Schillerové z dosavadní role Babišovy administrativní ředitelky Ministerstva financí směrem k politice. Vzala to hezky zostra, když prostřednictvím údajného citátu mluvila ve Sněmovně o „opoziční a senátorské špíně“. Posunula tím hranice urážek parlamentní demokracie ze strany představitelů ANO zase o kus dál. Raději ani nebudu připomínat, kdo takto v minulosti označoval své politické soupeře. Bolševický slovník to ovšem je, zvykat si na to v naší zemi nechci a tvářit se, že už je to normální, nebudu. Normální to není, je to urážlivé, hloupé a nebezpečné.     Ministryně Schillerová v tom není sama. Prezident Zeman se rozhodl, že ať udělá vrchní státní zástupce cokoliv, on premiéra omilostní. A sdělil to veřejnosti. Jak říká jeden oligarcha, „prostě to udělá“. Myslím, že je to odpovídající tečka za celou kauzou plnou pochybností, politicko-mediálních tlaků a podivných personálních výměn. Nakonec jsme se po tom všem dozvěděli, že premiér sice jednal účelově, aby se dostal k dotaci, na kterou neměl nárok, ale skutek se zkrátka nestal a premiér je nevinný.     Stejně tak se skutek nestal v případě konfliktu zájmů premiéra a jeho mediálního domu. O tom pro změnu rozhodl Krajský úřad Středočeského kraje, který tak odmítl podání Městského úřadu v Černošicích. Nyní tedy máme černé na bílém, že premiér se svými médii nemá nic společného. Prostě ho mají jen tak sama o sobě ráda, protože je nejlepší. Není samozřejmě překvapivé, že náhlé personální změny na krajském úřadě se staly těsně po podání z Černošic. Kádry rozhodují vše, říkal Stalin, a to bolševici všeho druhu vyznávají dodnes.     Ve vybírání kádrů je premiér opravdu „silný“. Není to tak dávno, co přes média, s nimiž nemá nic společného, vykřikoval o politických trafikách, politických kandidátech a neschopných manažerech, a že to on tak nenechá. A tak nechal za šéfa jedné z největších a nejdůležitějších firem jmenovat člověka, který nenaplňuje kvalifikační předpoklady. Za normální situace by to byl skandál. U nás je to dnes normální, firmu s desítkami tisíc zaměstnanců řídí člověk bez odpovídajících předpokladů. Premiér dále sní o rychlovlaku Praha–Brno, ale ztrátové České dráhy po 6 letech pod vedením jeho spolustraníků nepůsobí zrovna v nejlepší kondici. Nejsou vagóny ani lidi, ale kádrově to zvládnuté nyní jistě je. Nepřipomíná vám to něco?     Andrej Babiš se často obklopuje neschopnými, ale o to loajálnějšími lidmi. Byl by to jen jeho problém, kdyby na to nedopláceli všichni občané České republiky.  Ale byli jsme svědky i pozitivních věcí. Ministryně Maláčová z ČSSD si po 2 letech všimla, že naše důchody jsou střednědobě neudržitelné a bude zřejmě nutné něco dělat. Sekundovala jí i paní poslankyně Richterová od Pirátů, která přišla s úvahou, že za to vlastně mohou zahraniční vlastníci našich firem. Samozřejmě chápu, že ve virtuální politice je možné pronést cokoli. Jen to nikdo nesmí brát vážně a nedej bože se tím řídit, protože se to úplně míjí s reálným životem. Samozřejmě, paní Maláčová nebude dělat reformy. Nikdy! Ona chce přijmout „opatření“.     To my naopak jednu reformu pokládáme za nutnou. Právě tu, která změní penzijní systém. Mohu vám slíbit, že předložíme několik velmi konkrétních návrhů pro udržitelný důchodový systém. Aby bylo jisté, že důchody dostanou i lidé, kterým je dnes 40 let a méně. A s plnou vážností říkám, že podpoříme každé opatření navržené vládou, které bude mít hlavu a patu. O potřebě reformy, a hlavně širokého politického konsenzu při penzijním systému, mluvíme již více než 4 roky. Jsem přesvědčen, že při takto důležité změně je nutná široká politická shoda. Aby to nedopadlo tak, jak naposledy, když socialisté ze svých marketingových důvodů zbourali i to málo, co se zde pro udržitelný důchodový systém udělalo."
38fa1e7b5c364fe26cd5b7c785f9d09d,"Dva roky odmítal předseda vlády zrušit superhrubou mzdu, přestože to má vláda ve svém programovém prohlášení. Přál bych si, aby nynější slova ministryně Schillerové nebyla jen dalším marketingovým cvičením. Pokud by návrh předložila, tak ho podpoříme. Nebo může ANO podpořit ten náš, který už je dávno připraven."
3CBA75A86478CFB4967966CFD4C7BEAB,"Za sebou máme týden, který přinesl řadu změn a před sebou týden, ve kterém budeme usilovat například i o to, aby vláda neklekla na další desítky tisíc poctivých lidí svým obsesivním projektem EET.      Minulý týden byli odjeti dva ministři ANO. Oba tam už dost dlouho neměli co dělat, ale po obou zůstává i dobrá zpráva - jen velmi těžko to může být horší. 4 km dálnic, které vybudoval ministr Ťok ve spolupráci s kolegou Faltýnkem, zůstanou asi na dlouho národním rekordem. 👎U ministryně Novákové vlastně těžko něco hodnotit. Nejlépe to vystihuje její věta, když řekla, že ani ona neví, proč ji premiér odvolal. No vždyť právě. Pro nic. Za to nic, co na ministerstvu skoro 2 roky dělala, než vyhodila tchajwanské velvyslance ze schůzky.     Pokračuje i projekt Naše Palermo. U šéfa antimonopolního úřadu našla policie 2 miliony v hotovosti. To je tentýž šéf antimonopolního úřadu, který spolu s místopředsedou Faltýnkem hledal  správné  řešení mýtného. Připomínám, že i pan Rafaj, i pan Faltýnek jsou stále ve svých funkcích. Představuji si ty palcové titulky, které by holdingový tisk produkoval, kdyby se takový skandál stal komukoliv jinému. Pro speciální vydání novin by zřejmě padlo mnoho hektarů českých lesů. Ale protože jde o záležitost holdingu, je to tentokrát samozřejmě v pohodě a nic se neděje. Uvidíme, jak se bude kauza vyvíjet dál, my budeme tlačit na to, aby 2 miliony v obálce ani  mandát  místopředsedy Faltýnka nezapadly prachem.     Když mluvíme o těch podivných transakcích, tak jsou tu různé čáry-máry paní ministryně Schillerové. Když se totiž ukázalo, že státní rozpočet je už nyní v deficitu astronomických 28 miliard, tak luskla prsty a najednou je to jen 9 miliard. Zázrak? Ne, paní ministryně jen rozbila pokladničku a odsála 18 miliard z privatizačního účtu. Ty peníze tam byly na likvidaci ekologických škod, mohli bychom je ale použít i na skutečnou reformu důchodového systému, aby měli slušné stáří i dnešní čtyřicátníci. Teď se tyto peníze vyhodí oknem za spotřebu, přitom to, jak bude velká, není schopná vláda odhadnout. Rozpočet teď připomíná nákladní auto, které se řítí z kopce, řidič běží kdesi v dálce za ním a křičí, aby zastavilo.      V minulých dnech jsme představili novelu zákona, která by umožnila lidem dát si jedno pivo a pak řídit auto. Je to tak v celé západní Evropě a téměř všechny země, které toleranci mají, patří zároveň k zemím, které mají nejnižší úmrtnost na cestách. Samozřejmě, návrh vzbudil i vášnivou debatu, nadprodukci hloupých argumentů i bizarních scénářů. Tak to zkusím ještě jednou:    - tolerance neznamená, že jedno pivo před jízdou je povinnost    - tolerance znamená více svobody, ale zároveň i odpovědnosti    - tolerance je naším projevem důvěry v normální lidi.    Uvědomuji si, že i po zavedení tolerance bude mnoho lidí povolenou hladinu překračovat - tak, jak to dělají i dnes při nulové. Ale zároveň tento zákon ukončí šikanu slušných lidí, kteří si chtějí dát pivo k obědu nebo na terase po práci, nikdy nikoho neohrozili a nebudou to dělat ani nyní. Když to zvládla skoro celá Evropa, nepochybně to zvládneme i my.     Ale ne jen pivem je člověk živý. Do sněmovny přichází další vlna vládního smyslu života - EET. Stát potřebuje nejnověji kontrolovat už i hrobaře, pečovatele starých lidí nebo krejčího na vsi. A to přesto, že přínos EET nebyl dosud věrohodně kvantifikovaný (to neříkám já, ale Nejvyšší kontrolní úřad). Jaký přínos bude mít poté, co začne stát šikanovat i ty nejmenší živnostníky si asi každý dokáže představit. Zanikne kopec drobných podnikatelů, kteří například spravují šaty starším lidem na venkově - to je tedy opravdu veleúspěch. My jsme na tuto schůzi připraveni. Připravili jsme přes 700 pozměňovacích návrhů, které pravděpodobně EET prozatím nezastaví, ale aspoň budou muset poslanci vládní koalice odhlasovat EET pro každou jednu profesi jmenovitě. Možná jim pak lépe dojde, co to vlastně dělají.     Mám i dobrou zprávu. Na programové konferenci ODS jsme mluvili o reformních agendách v pěti balících. Jednou z nich je i reforma přístupu ke správě státu, debyrokratizace a velký právní úklid. Na této schůzi předložíme zákon, který zavádí povinnost navrhovatele zákona přesně jmenovat nové povinnosti, které jeho zákon lidem a podnikatelům přinese. Lidé už tak nebudou muset pátrat po tom, co zas od nich stát chce. Dalším cílem je, aby se nové povinnosti mohly zavádět jen dvakrát ročně, vždy v ve stejné dny, aby se zcela odstranil chaos a nejistota, které máme dnes. 👍     V novém týdnu vám přeji mnoho úspěchů, pohody a svobody."
3ED1C96494465F33EE7AB1A09CEA3B10,"Zcela rozumím důvodům, proč premiér odmítl nominaci Aleny Schillerové na post ministryně financí. Ukazuje se ale zároveň, že agónie této vlády k žádnému rozuzlení nesměřuje a pokud ji nechceme dál protahovat, měli bychom najít shodu na předčasných volbách."
4724D5F51C58406985F1D3A5EE4B193B,"Této vládě se nedá věřit. Ve svém programovém prohlášení slíbila, že nebude zvyšovat daně. A co je hlavní agenda ministryně Schillerové?     Daňový balíček, který daně zvyšuje. Nenasytná vláda opět útočí na peněženky lidí. Chceme to zastavit. A předkládáme návrhy na snižování a rušení daní."
47d0365f0d3c55dd545fbd304929b359,"Konečně: ministryně Schillerová nám po letech dala za pravdu a podporuje odložení EET až do konce roku 2022. To vlastně znamená zrušení celého zbytečného projektu, EET už těžko někdo přivede znovu k životu. A to je dobrá zpráva pro podnikání i pro občany."
4ce16e9628a023bca1a9940b448fc7ba,"Zrušení daně z nabytí nemovitosti jsme poprvé navrhli v dubnu 2015. Jsem rád, že ministryně Schillerová změnila názor a zrušení podporuje. Nyní návrh konečně prošel prvním čtením. Jsme na dobré cestě, aby peníze zůstaly lidem a bydlení bylo dostupnější."
4fffb2cb3503175a44824f6b2a2fc7af,"Trh s nemovitostmi se zastavil, protože ministryně Schillerová před časem slíbila zrušení daně z nabytí nemovitosti a všichni na to čekají. Pak se dlouho nic nedělo, přestože návrh na zrušení této nesmyslné daně jsme už dávno připravili – stačilo by ho tedy vzít a schválit. Dnes konečně vláda uznala naše argumenty a zrušení daně z nabytí nemovitosti podporuje."
5573d7fbe0cb3ab8cb5fda8fe7c7a123,"Dva roky odmítal předseda vlády zrušit superhrubou mzdu, přestože to má vláda ve svém programovém prohlášení. Přál bych si, aby nynější slova ministryně Schillerové nebyla jen dalším marketingovým cvičením. Pokud by návrh předložila, tak ho podpoříme."
58C9BDE0E2B41DA8DB802476AD9A56D1,"Stejný metr musí platit pro všechny. Ministryně Schillerová se na jedné straně tváří jako bojovnice proti daňovým únikům a Finanční správa vyměřuje desetitisícové pokuty, když živnostník zapomene zadat do systému EET 10 korun, přitom to vypadá, že nitky moravské Cosa nostry, se sbíhají u ní.     Organizovaná skupina, na kterou byl napojen i zeť paní ministryně, například paralyzovala práci Celní správy, která je přímo podřízena Ministerstvu financí. Proto by Alena Schillerová měla odstoupit."
598cfd5920445cb432201a7489792bcf,"Ministryně Schillerová dnes v Radiožurnálu vyprávěla, jak z 500 miliardového dluhu půjde 200 miliard do dopravní infrastruktury. To je samozřejmě lež a nesmysl. Jak můžete věřit vládě, která staví 4 km dálnic ročně, že dokáže za 6 měsíců proinvestovat peníze, jaké nedokázala proinvestovat za poslední 3 roky.    Jak můžete věřit vládě, že to nedopadne, jako vždy: nebudou ani investice, ani peníze. Protože v tomto má Babišova vláda přímo nadpřirozené schopnosti. Proto, když se v parlamentu schvaluje takto obrovský balík dluhu - dluhu, který zaplatíme všichni - tak my v ODS upozorňujeme: “držte si peněženky”.    Mohu vám slíbit, že uděláme vše pro to, aby vláda musela každou korunu důvěryhodně vysvětlit a takto nehorázně velký bianco šek na cokoliv, včetně klasické předvolební korupce, nepodpoříme."
5b552583f80b5432217cca4daf3a091c,"Ze zpráv:  Ministerstvo vnitra popírá, že by vypracovalo analýzu pro změnu právního způsobu vyhlašování nouzových opatření, o které mluvila ministryně Schillerová.     Ministr Vojtěch se hádá s ministryní Maláčovou, kdo může za nedostatek ochranných pomůcek v domech pro seniory.     Fakta:   Poškozeným chce vláda díky právní kličce odejmout nárok na odškodnění od státu.     Senioři nebyli dostatečně cháněni, počet nakažených stoupá. Přitom toto byl prvořadý úkol vlády - chránit seniory, kvůli jejich zdraví, ale i proto, aby naše zdravotnictví zvládlo těžké případy onemocnění. Opravdu si někdo myslí, že máme vsichni mlčet? Že toto je odpovědný a oteřený postup vlády v době krize?  https://www.irozhlas.cz/zpravy-domov/koronavirus-analyza-schillerova-nahrada-skod-vnitro_2003280600_kno"
605d5a71d6d8f4531ccdf86a0febd209,"Jsem hrdý na to, co dokázala naše vláda během sedmi týdnů.     Společně jsme připravili rozpočet, který je násobně lepší než ten, co připravila Alena Schillerová. https://t.co/iB3qykNaly"
667abe18d96aa437d47a660206608317,"Vládě se nedá věřit. Ve svém programovém prohlášení slíbila, že nebude zvyšovat daně. A co je hlavní agenda ministryně Schillerové? Daňový balíček, který daně zvyšuje. Nenasytná vláda útočí na peněženky lidí. Chceme to zastavit. A předkládáme návrhy na snižování a rušení daní."
66fd9a614c34e8097d0f52da31d6a0c6,"Rozpočet s 40 miliardovým schodkem v době bezprecedentního hospodářského růstu vypovídá nejvíce o tom, kdo ho sestavil - Babišova ředitelka Ministerstva financí Alena Schillerová, která ve své funkci předvádí mimořádně slabý výkon."
6B9877344FB444902A2403E4606F5CE4,"NIKDY nepodpoříme zvyšování daní.     Proto jsme proti daňovému balíčku, který předkládá vláda. Máme spočítáno, že by bylo možné daně snižovat a žádný problém by to nebyl. Naopak, peníze by zůstaly lidem. Řeknu vám konkrétní čísla: vláda vybere na daních meziročně min. o 100 miliard víc, ale stejně jí to nestačí, ministryně Schillerová sestavuje rozpočet s deficitem 40 miliard.     Co s tím? Předložíme konkrétní návrhy na rozpočtové změny, našli jsme úspory přes 40 miliard."
6C3E37F302422C0A378DBFBCD73CA6C8,"Nebudeme zavírat oči před tím, co se děje.    Nemůžeme jen přihlížet informacím, podle kterých mafiánská síť napojená na Celní správu i policii kryla podvodníky. Služby této chobotnice měl přitom využívat i zeť ministryně financí, pod kterou zároveň celníci spadají. Proto jsme Alenu Schillerovou vyzvali k rezignaci přímo u budovy Ministerstva financí."
731A1966E249B523CF4DA840E81F3C32,"Rodičovský příspěvek, daně a revoluce    Uplynulý týden byl hlavně ve znamení zvýšení rodičovského příspěvku, tzv. „rodičáku“, ale dělo se toho ještě mnohem více. (Rodičovský příspěvek jsem ještě schopen nazývat zkráceně „rodičovská“, ale „rodičák“ mně nejde přes rty ani přes klávesy. Ostatně není jedno, jak věci nazýváme, i když si to dnes kdekdo myslí.)     Zvýšení rodičovského příspěvku je téma, které se táhne už nějakou dobu. Věděli jsme, že vláda bude vyděračsky podmiňovat přijetí rodičovského příspěvku podporou zvyšování daní. Proto jsme předložili návrh na zvýšení příspěvku už před týdnem. Jeho přijetí zabránila ministryně Maláčová, která ve Sněmovně mluvila tak dlouho, až se musela schůze přerušit a zvýšení rodičovské nebylo přijato. Na další schůzi se již projednával tzv. daňový balíček, kterým se vláda snaží zalátat díry v rozpočtu na úkor lidí – zvyšuje daně na všechno možné i nemožné a argumentuje tak pokrytecky a hloupě, až je to směšné. Přitom ministři za ČSSD celou dobu vykřikovali, že opozice blokuje přijetí zvýšené rodičovské – rozumějte: toho rodičovského příspěvku, který jsme navrhli přijmout už minulý týden a který nebyl přijat kvůli obstrukci socialistické ministryně Maláčové. To jsou fakta a lhaní a překrucování na nich nic nezmění.    Ale když to už nešlo jinak, koalice podpořená komunisty porušila jednací řád, tedy zákon, a takto „přes mrtvoly“ zvýšila daně. A nakonec jsme odhlasovali i to zvýšení rodičovského příspěvku.    Možná se ptáte, proč tolik cirkusu kolem daní – za sebe a za ODS jasně a konzistentně říkám, že vždy budeme dělat vše pro to, aby se daně už nezvyšovaly. Máme vysoké daňové a odvodové zatížení práce, zvláště pro mladé lidi je stále obtížnější se osamostatnit. Dlouhá léta bojujeme za to, aby se právě mladým lidem, živnostníkům a malým a středním podnikatelům pomohlo a nepřibývaly jim další povinnosti, poplatky a daně. Vláda dělá navzdory řečem premiéra přesný opak, protože zkrátka není schopna dobře hospodařit ani v letech nejvyšších hospodářských růstů, jaké tu nikdo nepamatuje. Žádné daně se zvyšovat nemusí, měly by se naopak snížit, a tím lidem nechat více peněz doma. Byly by vyšší mzdy, dostupnější bydlení, snazší podnikání. Místo toho je víc byrokracie, nákladnější stát a zbytečné výdaje.     Podobně se chová vláda k učitelům. V tomto případě jde opět o to, že premiér a vláda něco slíbili v programovém prohlášení a potom to nedodrželi. Platy se učitelům sice zvyšují, ale méně, než vláda slíbila. A nejen v programovém prohlášení, ale i v rámci OECD. Učitelské mzdy neodpovídají růstu platů vysokoškoláků. Nedivme se pak, že nemáme dost mladých učitelů. Navzdory rekordním příjmům rozpočtu vláda není schopna dodržet vlastní závazky a k dofinancování chybí 40 miliard korun. Možná by se měla ministryně Schillerová podívat do skříně, jak to udělala v létě, kdy zázračně nalezla další miliardy příjmů. My jsme konkrétní úspory navrhli a našli bychom i další.    Ale abych nebyl jen kritický, povedly se i dobré věci. Sněmovna schválila zákon, na kterém jsme spolu s dalšími stranami pracovali mnoho měsíců – takzvané právo na digitální služby. Je to zákon, který jasně definuje nárok občanů spravovat své vztahy se státem elektronickou cestou; stát garantuje, že to občanům do 5 let umožní. To považuji za dobrý a systémový krok, který by měl výrazně urychlit digitalizaci, odbourat alespoň část zbytečné byrokracie a ušetřit lidem mnoho času.    Mezitím vším jsme spolu s Markem Bendou, Sašou Vondrou, Františkem „Čuňasem“ Stárkem a Pavlem Žáčkem dál cestovali po celé republice a setkávali se s lidmi na akcích věnovaných vzpomínkám na sametovou revoluci. Byl jsem příjemně překvapen, že všude bylo úplně plno. Lidé s námi vzpomínali, diskutovali, mluvili o budoucnosti. Příště se uvidíme 14. listopadu v Brně.     Těším se na Vás."
76c11a010155e7363acd85e7e69fa440,"5 let. Přesně 28. dubna 2015 jsme ve Sněmovně poprvé navrhli zrušení daně z nabytí nemovitosti. Jen v tomto volebním období jsme to udělali 3x, abychom lidem zjednodušili cestu k vlastnímu bydlení.    Stát nemá lidem komplikovat možnost opatřit si byt. Jsem rád, že premiér konečně změnil názor. Že ministryně Schillerová změnila názor – její slova, že byla vždy proti této dani beru jako součást marketingové show – vždyť si každý může najít její dřívější výroky…     Přes všechny překážky jsme to vydrželi a dál rozumně argumentovali. Nyní návrh na zrušení nesmyslné daně konečně prošel prvním čtením. Jsme na dobré cestě, aby peníze zůstaly lidem a bydlení bylo dostupnější. Je vidět, že naše práce má smysl a přináší výsledky!"
7AB798DC785B4395718AF1528571ED23,"Stát potřebuje dietu. V návrhu rozpočtu na příští rok jsme našli 43,45 miliard ZBYTEČNÝCH výdajů. Konkrétní návrhy předložíme ve Sněmovně, budeme učit vládu hospodařit. Naše země má na víc!     Rozpočet s 40 miliardovým schodkem v době bezprecedentního hospodářského růstu vypovídá nejvíce o tom, kdo ho sestavil-   Babišova ředitelka Ministerstva financí Alena Schillerová, která ve své funkci předvádí mimořádně slabý výkon.     Prezident Zeman se dnes paradoxně zachoval jako gentleman, když přišel do Poslanecké sněmovny podpořit tento rozpočtový paskvil.  Ve svém projevu takřka nic neřekl, ale ani se mu vlastně nedivím, chválit na rozpočtu není co. Kdyby měl mluvit pravdu, musel by ho paní ministryni hodit na hlavu.     #zemekteravitezi"
85604181b03ee4a870fa29df8b798c74,"Ministryně Schillerová by měla odstoupit, aby nevznikaly pochybnosti o tom, že kdokoliv kryje vyšetřování, a abychom předešli pochybnostem. Pokud to sama neudělá, měl by ji odvolat premiér Babiš."
8b7ace7d5f1788549ddc31f3691b9c1b,"100 miliard, 200 miliard, 300 miliard, 500 miliard… Ministryně Schillerová požaduje neustálé navyšování dluhu, „přihazuje“ po stovkách miliard.     Je vidět, že to vláda nemá vůbec propočítané, že nemá plán. A k běžným lidem, kteří dnes potřebují pomoc, se dostal jen zlomek peněz. To není správné. Cesta, jak postavit Česko na nohy je jasná:  https://www.ods.cz/manual-pro-obnovu-ceska"
8e52858be60e0ebea8e3b7c78447e5c9,"Výkonná rada schválila vyjednávací pozici pro vedení ODS pro finální prosazení zrušení superhrubé mzdy a související parametry daní    Petr Fiala: „Pokračujeme v tažení za nižší daně a efektivnější stát. Výkonná rada ODS dnes jednohlasně podpořila zrušení superhrubé mzdy a snížení daní. Máme řešení pro následující postup a předkládáme dnes dva návrhy, o nichž jsme připraveni jednat a které bych nazval Velkou dohodou mezi Poslaneckou sněmovnou, Senátem a samosprávami o velkém snížení daní.“    Zbyněk Stanjura: „ODS je jediná strana, která při každém projednávání rozpočtu navrhovala konkrétní úspory. Uděláme to i letos. Pokud by prošla druhá varianta, se zdaněním ve výši 16 %, tak budeme požadovat, aby původní 15% daň zůstala pro živnostníky a jako srážková daň.“    Zdeněk Nytra: „Do zítřejších vyjednávání s kolegy z ostatních senátorských klubů a také s premiérem Andrejem Babišem a ministryní financí Schillerovou jdeme s dvěma variantami. Zrušení superhrubé mzdy považujeme za správný krok, kromě 15% varianty ale můžeme diskutovat o navýšení sazby na 16 %. Kompromisní variantu máme u slevy na poplatníka, kdy budeme diskutovat o variantě mezi stávající výší, která je stejná už řadu let a schválenou variantou ve výši cca 34 tisíc. Ve všech variantách však budeme požadovat kompenzaci pro obce a kraje, aby se nezastavily investiční projekty v regionech.“    Martin Kupka: „Dopad do rozpočtů samospráv, navíc těsně před začátkem nového roku, vnímáme jako krok, který je potřeba vyřešit. Obce a kraje dlouhodobě prokazují jednak schopnost svědomitě nakládat s penězi na prospěšné projekty a jednak investiční projekty samospráv, vedle peněz v peněženkách lidí, jsou nejlépe schopny podpořit obnovení a posílení ekonomiky. Proto budou naši kolegové v Senátu navrhovat kompenzaci pro obce a kraje ve výši 50 % výpadku. Jde opět o peníze, které se vrátí díky investicím zpět do ekonomiky.“"
9341947815BBE4926D149CB52BA69D10,"Jsem realista, ale budeme bojovat, pokusíme se alespoň zmírnit dopady EET pro nejmenší, nejzranitelnější nebo pro zcela absurdní případy.     Představte si například, jak pečovatelka o nemocného seniora „referuje“ dvojici Babiš a Schillerová přes EET. Nebo takový malíř pokojů na malém městě, který nikoho nezaměstnává a žije pouze ze svého poctivého, ale nepříliš výnosného řemesla. Nebo takové účtování spuštění rakve do pohřební jámy.     Budeme při jednání ve Sněmovně důsledně trvat na tom, aby nad tím nemohla vládní většina mávnout rukou. Aby se alespoň zamysleli nad největšími absurditami. Aby se nemohli vymlouvat, že nevěděli, neuvědomili si a že když se kácí les, létají třísky a tak podobně.     Ale chci říct ještě něco. Ekonomika zpomaluje, NKÚ varuje, že se v ničem podstatném republika neposunuje dopředu, Evropský parlament se zabývá střetem zájmů českého trestně stíhaného premiéra a naše vláda a vládní většina jde zavádět EET pro lidi, co se například starají o bezmocné seniory nebo tělesně handicapované. „Srdeční“ politickou záležitost hnutí ANO v Parlamentu jistě podpoří buď oficiální koalice, nebo záložní koalice s KSČM a SPD, takže si iluze nedělám. Ale budeme bránit zdravý rozum ze všech sil."
9b52a3f3ba310e3a2d89ef1a3f41d481,"Andrej Babiš a Alena Schillerová si dnes připomínají 3 roky od ostrého startu EET. Měli by spíše držet minutu ticha za malé obchody a restaurace na vesnicích, které kvůli nesmyslné evidenci tržeb zkrachovaly. Rozumné řešení je jen jedno: až budeme ve vládě, EET zrušíme."
a873d7625fc1417aea25ca27112203fe,"Vypadá to jako moravská Cosa nostra, která je napojena na řadu policistů, celníků, úředníků a politiků. A jméno, u kterého se všechny tyto nitky sbíhají, je ministryně Schillerová. Tato skupina mj. paralyzovala i práci Celní správy, která je přímo podřízena Ministerstvu financí."
b3c4807325cdace281b3d7367f1d83a0,"Trh s nemovitostmi se zastavil, protože ministryně Schillerová před časem slíbila zrušení daně z nabytí nemovitosti a všichni na to čekají. Pak se nic nedělo, přestože návrh na zrušení této nesmyslné daně jsme dávno připravili. Dnes vláda uznala naše argumenty a zrušení podporuje"
B78CDB7784E8DF046A84B09FF9678703,"Paní ministryni Schillerovou jsme vyzvali k rezignaci.     Její zeť byl napojen na podsvětí, které rozkládalo celní správu. Německá finanční správa upozornila na možné daňové úniky Agrofertu, ale česká finanční správa to zametla pod koberec. Ve Sněmovně se paní ministryně neštítí označovat ty, kteří s ní nesouhlasí za „senátorskou a opoziční špínu“.     K takovému jednání nemůžeme mlčet, měla by odstoupit."
ca83a910ce7a8f76cff7a388d71040ce,"Tak čtu, že ministryně Schillerová navrhne pro OSVČ 500 Kč denně i po dubnu. Hádejte, kdo byl minulý týden proti návrhu, aby OSVČ dostali peníze i v květnu? A. Schillerová a hnutí ANO.  https://t.co/YTMpqWBtm1"
D316EE8886B83920FA19C836AE3AF00C,"Deficit rozpočtu, rozpuštění rezerv, nové daně. To je politika ministryně Schillerové. Vláda zpronevěřuje úspěšná léta naší země. To není můj názor, dokládají to konkrétní čísla. Některé grafy jsme ukázali na tiskové konferenci, podívejte se prosím také, pokud máte chvilku.    Co s tím? Společně s mými kolegy jsme našli 43,45 miliard zbytečných výdajů. Předložíme konkrétní návrhy, přál bych si, aby se vláda poučila a začala hospodařit rozumně.    #zemekteravitezi"
dc85e6504c0e7a29f5cc69c2889a6966,"Konečně paní ministryně Schillerová pochopila, co skutečně pomůže OSVČ. Souhlasí s PLOŠNOU podporou živnostníků, jak to navrhujeme už od 18. března! Je to dobrá zpráva pro všechny, kteří kvůli krizi nemohou pracovat a podnikat."
e5d2f1e8875eba9d0629b14745b6ba82,"Vládě jsem připomněl její vlastní sliby, chápu, že se to paní ministryni Schillerové těžko poslouchá.     Ve VLÁDNÍM prohlášení je napsáno, že vláda nebude zvyšovat daně a také, že zruší superhrubou mzdu. Babišův kabinet ale předkládá „daňový balíček“, který daně – hádejte – ZVYŠUJE.     Že vláda není schopná předložit zákon, který by zrušil superhrubou mzdu, tomu se nedivím. Tak jsme to udělali my, protože by to znamenalo o 7 % vyšší mzdy pro všechny zaměstnance. Zákon je ale už ROK „zaparkovaný“, protože ho koalice odmítá zařadit na program jednání…     Co na to říkáte?"
e7f0cf4bf0c00a619291f25cd99017e5,"ČR není právní oddělení Agrofertu    Vládních kauz je už tolik, že vůbec není prostor, aby se řešily normální věci. Když na to není místo v médiích, rozhodl jsem se, že přijedu za vámi, abychom si všechno mohli říct přímo. Už brzy začnu objíždět celou zemi, těším se na to.  Teď vidím několik hlavních úkolů.     Naše země se nesmí stát právním oddělením Agrofertu. Připadá vám to taky šílené? Že se Česká republika pouští do právní bitvy s EU kvůli Agrofertu? Podle členů vlády se nic neděje, o tom, že ČR spor zahájí přece rozhodli zrovna, když premiér odešel za dveře. A firmu navíc neovládá. Jen se občas chlubí, že má desetitisíce zaměstnanců. A ve slovenském registru konečných uživatelů výhod je uvedeno jeho jméno. To ale není legrace. Je tu člověk, který může všechno a pro kterého neplatí pravidla jako pro ostatní – kde je právní stát? Vždy zpozorním, když Andrej Babiš někde řekne „bývalá firma“, a vždy mě překvapí, když to citují média a novináři vůbec neprotestují: opakuji, ve slovenském registru konečných uživatelů výhod, které plynou z podnikání Agrofertu, je zapsáno černé na bílém, že Andrej Babiš je uživatelem těchto výhod. Co s tím? Budou volby, po nich odstřihneme Agrofert od státu.    Úkol číslo dvě. Zjednodušování. Ještě nikdy nebylo tak důležité jako dnes, kde a z čeho si dáte pivo. Od května totiž pivo bude spadat hned do 3 sazeb DPH. Roli bude hrát, zda si ho dáte v hospodě, u stánku, nebo doma. Záleží na tom, jestli ho pijete z půllitru, džbánu, nebo plechovky. Zda je alkoholické, či nikoliv. Divím se, že se DPH neliší ještě podle toho, zde je světlé, nebo tmavé. A když si z toho všichni na sítích dělají legraci, ministryně Schillerová se ještě naštve a začne tento nesmysl a zmatek hájit a vysvětlovat nevysvětlitelné. Místo aby uznala chybu. My v ODS říkáme: daně musí být hlavně jednoduché. A máme plán, které daně zjednodušit a které zrušit.     Zatřetí. Dálnice, dálnice, dálnice. Pamatujete si ještě na ty časy, když mělo hnutí ANO tohle heslo na billboardech? Od té doby ale uletělo hodně „motýle“. 😉 Už je to 6 let, co ANO řídí Ministerstvo dopravy. To už dokonce nemá ani ministra. Předražené zakázky, podezření z korupce, chybějící dálnice. Neděje se nic. Proto to chceme řešit ve Sněmovně. Premiéra se samozřejmě chceme ptát, jak bude řešit situaci, za kterou je osobně odpovědný. Ale hlavně chceme předložit naše návrhy, co dělat. Víme, jak situaci v dopravě zlepšit.    Výzva číslo čtyři. Strašidlo EET stále obchází naší republikou. Ministryně Schillerová říká, jak další vlna narovná podnikatelské prostředí, ale já myslím, že podnikatelské prostředí to spíš srovná se zemí. Vždyť tak to bylo i posledně: kolik vesnických hospod skončilo, kolik malých prodejen. A teď jsou na řadě řemeslníci. Všichni víme, jak jich je málo, že stárnou... Ale paní ministryně je nadšená, že za peníze daňových poplatníků natiskla pěknou informační brožurku o EET, a jak je to skvělé, že si proti nákladům na EET živnostníci mohou požádat o slevu na dani. Ale to, že aby si podnikatel mohl o slevu požádat nebo si dát něco do nákladů, musí ty peníze nejdřív vydělat vlastní prací, to paní ministryni už nezajímá. Tady je řešení jasné: EET musíme zrušit."
efb59d9ded2f2f8180bedc333583d20f,"Ptají se mě, co říkám na to, že ministryně Schillerová chce po ministrech úspory 10 % na provozních výdajích. Víte, kdo v únoru 2019 řekl, že navrhne snížení počtu státních zaměstnanců o 10 %? Ano, paní ministryně! A stalo se něco? Nestalo se nic. Nyní jsou to opět jen sliby..."
f981c12f2e702b9892f50e1a10713aff,"Ministryně Schillerová vodí lidi za nos, když dnes na @Radiozurnal1 tvrdila, že vláda na zbývajících 6 měsíců letošního roku navýší “investice do infrastruktury” na 200 mld.   Copak tenhle nesmysl může někdo věřit vládě, která staví 4 km dálnic ročně? 🤦‍♂️"
fa1adcfba82001330af0e95e0ca26039,"Chapadla této chobotnice tak dosahují až k samotné ministryni financí Schillerové, která na oko bojuje s daňovými úniky, ale její okolí je napojeno na skupiny, které jsou podezřelé z toho, že okrádají a paralyzují stát. Je to jak z filmu ‚Prohnilí proti prohnilým‘."
