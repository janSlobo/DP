StatementId,Text
08AD10EA13CFDF2798897BE84439BB43,"Premiér Sobotka podpořil cestu k liberalizaci víz s Tureckem s příslibem bezvízového styku od června. Dala mu k tomu mandát vláda. Naopak Parlament se postavil proti.  Premiér vzkázal, že je mu to jedno a nebude se tím řídit. To samozřejmě může, jen by nám měl říci, jakou má představu o dalším vývoji. Bezvízový styk s Tureckem a pak bude následovat přijetí Turecka do EU? Děkuji, nechci a se mnou asi většina obyvatel evropských zemí. To jsme vážně ztratili už poslední zbytky pudu sebezáchovy?   Turecko je důležitý spojenec, ale za branami. Vtáhnout si Turecko se všemi jeho riziky – a tím i kus Blízkého východu – do Evropy může jen blázen."
0924E8213EB655B400A1A7E97903FD9A,"Pokud si premiér Sobotka myslí, že někteří z ministrů jeho vlády dělají špatně svou práci, má je odvolat. Zájmy České republiky jsou důležitější, než koaliční smlouva."
0A83ED248EF4F618C207606CC0AF69C6,"Stále nemohu (nechci) uvěřit tomu, že Jiří Brady měl dostat státní vyznamenání a nedostane ho kvůli politické činnosti svého synovce. Miloš Zeman už dříve dokázal oslavu státního svátku 28. října hluboce poškodit. Vzpomeňme jen na opakované nepozvání některých rektorů, na medaile pro kamarády nebo dokonce vyznamenání normalizačního komunistického aparátčíka. Dalo by se říct, že jsme si už na ledacos zvykli. Někteří z nás si ale nezvykli a nikdy nezvyknou.  To, co se děje kolem vyznamenání Jiřího Bradyho, ale překračuje všechny myslitelné meze. To se vážně o českém státním vyznamenání za utrpení ve druhé světové válce rozhoduje na čínském velvyslanectví podle toho, jak se chovají jeho příbuzní k Číně? Trestat celé rodiny za jednání jejich členů je příznačné pro primitivní rodové společnosti, kde se používá např. institut krevní msty. A je to taky typické pro totalitní diktatury, kde třeba děti nesmějí studovat kvůli politickým názorům rodičů. Do kulturní a demokratické společnosti nic takového nepatří.  A představte si ten lidský rozměr. Člověku na prahu devadesátky, který prožil v mládí pro většinu z nás nepředstavitelné utrpení, zavolají z Hradu, že dostane jedno z nejvyšších vyznamená své vlasti, ze které kdysi musel emigrovat. O pár dnů později mu ho zase ale jen tak nedají. To je lidsky zcela necitlivé jednání. Vždycky nás přece učili úctě ke stáří, k utrpení, ke statečnosti a taky prosté úctě k lidem. Tady nebylo dodrženo ani jedno. Je mi z toho smutno, pořád bych chtěl věřit, že se to nestalo a že tak nejednal prezident mé země nebo jeho úřad.  Ale taky se ptám, kam se schoval premiér Sobotka. Co k tomu řekne? Kontrasignoval seznam vyznamenaných? Byl tam pan Brady? Je mu to jedno? Bude tomu všemu zase jen mlčky přihlížet?"
1050BCA1BFAC58943B29BC593C5F6C69,"S překvapením zjišťuji, že debatu o možném vystoupení ČR z EU zahájil premiér Sobotka. Tolik odvahy bych od něj nečekal:-).  Pokud jde o ODS, nechceme vystupovat - chceme EU změnit a tak posílit Evropu, její hodnoty a bezpečnost. #czexit  http://www.politico.eu/article/brexit-could-lead-to-czexit-tomas-prouza/"
130B31567DF744BAC323D25FD02F4492,"Považuji Bohuslava Sobotku za slabého premiéra. Považuji za jeho chybu, kam až nechal věci dojít, jako chybu hodnotím jeho rozhodnutí o demisi vlády a taky následné váhání s demisí. Je zodpovědný za volbu Miloše Zemana, za to, kam nechal vyrůst Andreje Babiše, za špatnou vládu a je plně zodpovědný za nezvládnutí situace. Ale věřím v sílu slušnosti a ve spravedlnost - a chci tak postupovat i v čase krize také ke svému politickému protivníkovi. A proto říkám, že premiér Sobotka zvládl tu ostudnou a trapnou situaci dnes na Hradě lidsky slušně a jako ústavní činitel vzhledem k okolnostem relativně důstojně. Tím ale vše pozitivní, co se dá o tom říci, končí. Bohužel pro Českou republiku."
136D15A7E483B911E04ECBEAC2C4EE3E,"Premiér dnes jako již tradičně ve svých vystoupeních pouze popsal stav, ve kterém se Česká republika nachází. Od premiéra bychom ale očekávali představení směru a vize, kterou by chtěl v příštím roce naplňovat. Je dobré, že se ekonomice daří a zažíváme jedno z ekonomicky nejlepších období v naší novodobé historii. Špatné je, že vláda tento růst nevyužívá ke zlepšení našeho vzdělávání, ke zkvalitnění fungování naší veřejné správy a odstranění zbytečné byrokracie, nebo k vyšším investicím do obrany naší země. Peníze, které vláda od daňových poplatníků vybírá, pouze utrácí. Zvětšuje stát, počet úředníků, ale občané žádné zlepšení služeb necítí. Bohuslav Sobotka promarňuje příležitost, kterou mu ekonomická situace poskytuje."
192A87405A181139091F9F748C026F70,"Dlouho připravovaná novela vysokoškolského zákona dnes byla přijata poslaneckou sněmovnou. Nikdo nic nenamítá, nikomu nevadí, protože nic podstatného neřeší. S výjimkou úpravy akreditací obsahuje jen drobné změny, které reagují na vývoj českých vysokých škol v posledních letech (například odebírání titulů) nebo jsou agendou Sobotkovy vlády (zvýšení sociálních stipendií). Podstatné věci neřeší. Právě kvůli nim ale začala být kdysi tato novela připravována. Její původní cíl byl zkvalitnit vysokoškolské prostředí, umožnit těm nejlepším vysokým školám, aby mohly konkurovat dobrým školám v zahraničí, pro ostatní vytvořit podmínky, aby třeba co nejlépe sloužily vzdělávacím a výzkumným potřebám svého regionu. Diferenciace vysokých škol, způsob jmenování profesorů, jaký je obvyklý v zahraničí, nebo tzv. kontraktové financování se z novely vytratily kdesi po cestě. Vláda si může odškrtnout další splněný  úkol , vznikl ovšem zákon pro zákon, ne dobrý zákon pro dobré vysoké školy."
1BCBF3A77F375694359B8D46B777F7AE,"M.Zeman chce bezvízový styk s Čínou, B. Sobotka s Tureckem - a kam to půjde dal? To už se s tou bezpečností netrapme, žádná nebude."
1D802A9BCF58CF870A566069B62653A6,"Tak snad je Bohuslav Sobotka, který ve Slavkově vyrůstal, spokojen. Slavkovské papírnictví musí být úplný zlatý důl na daňové úniky...:-("
1E62A1878F9BF7F491BE73E8C4987FE1,"Výměna v čele ministerstva průmyslu a obchodu přišla pozdě, pouhých několik měsíců před volbami, kdy prakticky ztrácí svůj smysl. Další měsíc byl navíc resort v provizoriu, protože premiér Bohuslav Sobotka nebyl schopen či ochoten okamžitě přijít s náhradou za Jana Mládka, přestože o jeho chybách se vědělo už dlouho. Nový ministr Jiří Havlíček bude jen těžko schopen prosadit do konce funkčního období této vlády něco zásadního, možná tak maximálně vylepšit pošramocenou pověst vlády v nepovedeném tažení za levnější tarify. Přitom je tu množství důležitých úkolů, například podpora našich podnikatelů, zvláště těch menších a středních. Odpovědnost za tento laxní přístup při řízení jednoho z klíčových vládních resortů padá především na premiéra Sobotku."
2295E88B80257BCD2937FB7D6158455D,"S ohledem na současnou nejasnou situaci okolo propuštění osob podezřelých z terorismu výměnou za návrat pětice českých občanů požádá ODS na nadcházející schůzi PSP o zařazení mimořádného bodu jednání. Budeme požadovat, aby premiér Sobotka vysvětlil poslancům situaci, která poškozuje Českou republiku ve vztahu k našim spojencům a může do budoucna představovat bezpečnostní riziko.  S ohledem na bezpečnost země požádáme o neveřejné projednávání, jak to umožňuje § 56 Jednacího řádu PSP. Čekal jsem, že vzhledem k mimořádné situaci, bude informovat předsedy opozičních stran sám premiér. Bohužel se tak nestalo. I proto jsem se rozhodl k tomuto kroku. Zodpovědní ministři si protiřečí, premiér v kauze mlží. Již nejde o důvěryhodnost vlády, ale celé České republiky. A o bezpečnost země, kterou vláda svým diletantismem ohrožuje."
234155DB60142A6840F0FF46A592C4F2,"Premiér Bohuslav Sobotka by z problémů svého hejtmana Jiřího Zimoly neměl vinit ostatní. Kdyby to včas jakožto šéf ČSSD řešil, nemusela se mu koalice v jižních Čechách rozpadnout."
2F5CD09DD74AADC438426C8B698F80CC,"Proč jsme proti EET, kontrolním hlášením a dalším podobným nesmyslům? Pamatuji si třídní boj. Ti zlí kapitalisté, preláti, kulaci, továrníci, kdekdo byl vinen, protože patřil k nějaké sociální skupině. Teď vláda – toto má konkrétně na svědomí Andrej Babiš a zodpovědnost nese Bohuslav Sobotka a vlastně i Pavel Bělobrádek – znovu vyvolává ducha třídní nenávisti. To je na tom nejhorší, ona myšlenka, že protože asi kradou, tak je všechny budeme stále kontrolovat a ještě si to zaplatí. Není to děsivé? Je. A nejhorší na tom je, že už to většině společnosti ani nevadí... Více si přečtěte v mém novém rozhovoru pro think-tank Pravý břeh."
371667CA6E5993EC15A8D5D496751DC3,"Návštěva Angely Merkelové v Praze je promarněnou příležitostí pro českou politiku. Premiér Sobotka ve státnické úloze neobstál, neměl německé kancléřce co říci. Nehájil českou pozici, protože ji nezná a ani se nepokusil ji vytvořit. Návštěva ukázala v plné nahotě všechny slabosti, které má v zahraničních otázkách současná vláda. Doplácíme na to všichni."
38fe80fc1bbef17c04f1bc8fad7d2e25,"Nejsem příznivcem toho, abychom se pitvali lidem v jejich osobních věcech. Nesrovnalosti v příjmech Andreje Babiše z minulých let, které už více než týden zaměstnávají politiky i média, jsou ale o něčem jiném. Andrej Babiš je nejen šéfem jedné z vládních stran, ale především ministrem financí - tedy vrcholným politikem, který má na starosti státní pokladnu a měl by bdít nad spravedlivým výběrem daní a průhlednými toky veřejných financí. A také sám jít příkladem. Zvláště za situace, kdy zatěžuje podnikavé občany této země dalšími a dalšími povinnostmi.  Kauza nákupu dluhopisů Agrofertu, na něž by Andrej Babiš podle svých prvotních vyjádření nemusel mít dost peněz - než si vzpomněl na miliardu dalších příjmů - může připadat někomu nepřehledná. Nedivím se. V následujícím příspěvku se ale pokusím vysvětlit, v čem je důležitá. A hlavně: v čem má spočívat role premiéra Bohuslava Sobotky jakožto šéfa vlády, jejímž je Andrej Babiš jedním z ministrů."
3A2ACE53CA323517942E79EE5CC55469,"ODS jako první z politických stran otevřela problematiku nízkých mezd v ČR. Už téměř rok upozorňujeme na to, že v době ekonomického růstu mohou a mají vzniknout podmínky pro zvyšování mezd - a to pro všechny pracující, ne pouze pro vybrané skupiny, které se snaží získat před volbami na svou stranu ČSSD. I proto jsme již na jaře představili náš plán na zvýšení mezd díky nižším daním z příjmu a nižším odvodům. Vláda premiéra Sobotky měla čtyři roky na to, aby zvýšila životní úroveň všech zaměstnanců, neudělala však téměř nic. Místo toho teď pouze rozděluje společnost a chaoticky rozdává předvolební úplatky."
3A7663DB17702B41D1AE6C096B7737C5,"Jediným legitimním východiskem ze situace, do které nás premiér Bohuslav Sobotka a ministr Andrej Babiš dostali, je urychlení termínu voleb. Vše ostatní - včetně pokračování agónie této vlády - je horší. Pokud by se volby konaly již začátkem září, znamenalo by to zkrácení této agónie zhruba o třetinu. Domníváme se, že je to v zájmu občanů ČR, a vyzýváme ostatní strany k jednání o termínu předčasných voleb."
3cde7fc2daec5f2dcb341cd7a1e9961b,"Pan premiér Sobotka se znovu mýlí. Nemusíme euro přijímat. Vyjednejme si výjimku a nechme rozhodnout občany, zda a kdy k euru chceme přistoupit. Nedělejme nevratné kroky, které jsou pro Českou republiku nevýhodné."
3d641ab0918f93c6c431b1ab87c694df,"Dnes večer v 18:00 jsem hostem Zuzany Bubílkové v pořadu Kauza dne na Rádiu Impuls. Bavili jsme se nejen o nesrovnalostech v příjmech Andreje Babiše v souvislosti s jeho nákupy dluhopisů Agrofertu. Ale i o tom, jak jsem spokojen s reakcí premiéra Bohuslava Sobotky na moji výzvu, aby po ministrovi financí žádal vysvětlení. A hlavně - že to celé není jen o Andreji Babišovi. I když jde o vážná témata, byl to s paní Bubílkovou velmi příjemný rozhovor. Ostatně, přesvědčte se sami: dnes v šest hodin večer na Impulsu."
417274E078FB313E4CFE675F06CD2F42,"Premiér Bohuslav Sobotka se po čtyřech slabých letech v čele vlády snaží tvářit jako muž činu. Dnes po schůzce s ministrem financí Pilným slíbil, že vláda do konce října dostane analýzu chování finanční správy, hlavně co se týká tzv. zajišťovacích příkazů.   Téměř každý den slyšíme o nějakém dalším případu, kdy si firmy stěžují, že tyto příkazy jsou pro ně likvidační - zatím poslední z nich se týká tiskárny Europrint se zhruba 350 zaměstnanci. Nechci a nemohu každý jednotlivý případ hodnotit. Co ale dělal premiér celé čtyři roky a s ním i celá vláda ČSSD, ANO a KDU-ČSL, když se hromadily podezřelé případy, kdy si finanční správa na někoho  klekla ? Jak máme věřit tomu, že najednou prozřel a vláda bude bránit zneužívání státní moci? ODS je přesvědčena, že stát nemá nikoho šikanovat - ani občany, ani firmy, z nichž zvláště ty menší se nedokáží bránit. Chceme ve volbách silný mandát, abychom mohli chování státu změnit."
43d27274145f19f37ee0f7b27e5a180d,"Levicové překrucování skutečnosti nezná mezí. Zahraniční politika pravicových vlád byla nezávislá a odpovědná, ale hlavně byla srozumitelná. Nikomu nepodléhala, v EU jsme byli schopni hájit zájmy ČR mnohem lépe než Sobotkova vláda. Současná zahraniční politika prezidenta Zemana a premiéra Sobotky srozumitelná není.  A v čem jsme podléhali USA? Kam na to pan prezident chodí? Vysvětlení je jediné: místo euroatlantické spolupráce nás chce posunout k východu, ke kterému se pravě on chová submisivně, abych použil jeho slova. To ale není žádný rozumný zahraničně politický ani bezpečnostní koncept. Rozvíjet ekonomické vztahy s Čínou je správné, kvůli tomu ale nesmíme padat na kolena a popírat hodnoty, které jsme dosud vyznávali."
45b73abdba55b1e3490c14708b9e2467,"Přemysl Sobotka. Legenda liberecké, ale i celostátní ODS. Dlouholetý senátor, předseda Senátu, nyní krajský radní pro zdravotnictví. Po letech ve vysoké politice se již rozhodl nepokračovat a užívat si zaslouženého odpočinku. Dnes jsem mu proto při své návštěvě Libereckého kraje poděkoval za jeho práci pro ODS."
461B8EBAC321D0043EC2B8D73FF528A1,"Pokud jde prezidentu Zemanovi skutečně o politickou stabilitu, stačí, aby respektoval ústavu. A respektování ústavy v tomto okamžiku neznamená nic jiného než odvolání Andreje Babiše z vlády, jak to navrhl premiér Sobotka. A to bez zbytečného otálení. Úvahy o tom, koho pan prezident chtěl či nechtěl jmenovat novým premiérem, jsou možná zajímavé, ale v tuto chvíli naprosto irelevantní."
4B7CB3985A5E9A7055EDCBCEDFB816FC,"Prezident Zeman dnes v rozhovoru na Frekvenci 1 obhajoval komentáře ministra obrany Stropnického ve věci výměny Alího Fajáda za pět českých občanů. Miloš Zeman se opět mýlí. Martin Stropnický měl ještě možnost mediální spekulace vůbec nekomentovat. Této možnosti se dobrovolně rozhodl vzdát, proto za své činy i svá slova musí nést odpovědnost. Prezidentova obhajoba je logická, protože se snaží zmírnit i své selhání ve věci komentování výkupného za dvě unesené Češky. Zatímco další osud Miloše Zemana mají v rukou občané ve volbách, o selhání člena vlády rozhoduje premiér. Bohuslav Sobotka by měl konečně převzít premiérské pravomoci a Martina Stropnického navrhnout na odvolání."
4E1A5917A948CFD08BC0467037574488,"Ukončení provozu informačního systému výzkumu, vývoje a inovací, ke kterému včera došlo, je neuvěřitelným selháním vlády v oblasti podpory výzkumu. Byla zřízena speciální funkce místopředsedy vlády pro vědu, ale vědcům to zatím nijak nepomohlo, spíše naopak. Je nepochopitelné, že Úřad vlády ČR nepřistoupil k přijetí dostatečných opatření, aby systém nadále pokračoval.   Nejde o maličkost, ale  o naprosto zásadní věc. Jedná se mimo jiné o klíčový nástroj pro hodnocení jednotlivých vědeckých institucí s dopady do jejich financování. Neexistence systému také znemožňuje pracovat s databází s výsledky výzkumu. Situaci musí vláda okamžitě řešit. Znovu se bohužel ukazuje, že slova o prioritě podpory vědy jsou pro Sobotkovu vládu jen prázdnou frází. Je těžko věřit, že vláda je schopna vybudovat nové složité elektronické systémy (např. EET), když nedokáže udržet ani ty, které po léta spolehlivě fungovaly."
50085F83EA06B14869A14751D5D8C574,"Místo toho, aby vláda skládala účty, tak nám nabízí další nepovedené představení. Příběh konfliktu Babišova nástupce I. Pilného s místopředsedou Sobotkovy vlády P. Bělobrádkem je příznačným obrazem této vlády. Ministr financí Pilný našel po tzv. nejlepším ministrovi financí prázdnou kasu a chce seškrtat investice do vědy. To se nelíbí Pavlu Bělobrádkovi, údajně obzvláště principiálnímu zastánci vědy a moderní ekonomiky, za něhož v posledních letech klesal podíl výdajů na vědu k HDP nejen hluboko pod 1 %, ale i ve vztahu k situaci v době ekonomické krize. Po 3 a půl letech ticha najednou předstírá, že je vlastně cosi jako zásadový opoziční politik, který hájí zájmy vědy a výzkumu. Přitom je za zanedbané investice zodpovědný, stejně jako premiér a ministr financí. Vyzývám vládu: skládejte účty z toho, co jste za čtyři roky opravdu udělali, a přestaňte předstírat, co byste všechno chtěli udělat. Měli jste na to celé volební období."
5039473E5DD387B85543813A1D838901,"Sociální demokracie ve svém nejnovějším manifestu apeluje na zvyšování platů zaměstnanců. Tato správná myšlenka je však v úplném kontrastu s tím, co Sobotkova vláda dosud dělá.   Není možné chtít po firmách zvyšovat mzdy a přitom na ně uvalovat další a další regulaci, která jim zvyšuje náklady.   Vláda by měla naopak omezovat zbytečnou regulaci a překážky v podnikání, zjednodušit daňový systém například zavedením jediné sjednocené sazby DPH nebo zrušit zbytečné daně, jako daň silniční. Uspořené náklady pak firmy v době nízké nezaměstnanosti rády využijí na zvyšování platů dobrých zaměstnanců."
50F8FE659B30D8CFF5E38DB0451494A6," Když to nešlo silou, zkusíme to větší silou.  Tak si představuje prosazení migračních kvót EK. Tuto politiku Bruselu musíme odmítnout. Bohuslav Sobotka musí udělat to, co měl udělat už dávno: podat kvůli trvalým migračním kvótám žalobu k Evropskému soudnímu dvoru."
519a6f8c0d4489ec7bdddbaccef3b3a8,"Prezident Zeman potvrdil, že ČR zaplatila únoscům výkupné. To je děsivé. Prezident promeškal příležitost mlčet. Ohrožuje bezpečnost občanů. Je nepřijatelné, že to, co by mělo být utajeno, se propírá veřejně. Informace o výkupném měla zůstat tajná. Všichni, kteří o této záležitosti mluví veřejně, dělají z občanů terč pro teroristy. To se týká i pana prezidenta. A premiér Sobotka by si měl udělat pořádek ve vládě. Její členové nemohou bez politické odpovědnosti ohrožovat bezpečnost našich občanů. Pan Stropnický už měl dávno rezignovat."
54D98D6668E200E2487FABE5A1B6DA7C,"Premiér Sobotka by se měl konečně postavit čelem ke kauze „Čapí hnízdo , která se týká jeho vicepremiéra Andreje Babiše. Od Andreje Babiše - vzhledem k jeho navzájem si protiřečícím výrokům v této kauze - vysvětlení už ani nečekám. Premiér má povinnost jednat. Ve standardních poměrech je totiž těžko představitelné, aby premiér mlčel k takto závažné kauze. Musí se postavit k situaci, kdy existuje podezření, že si současný vicepremiér postavil své víkendové sídlo z dotací, které měly sloužit malým podnikatelům.   Vysvětlením premiérova mlčení snad může být jen to, že se celá kauza Čapího hnízda dotýká i současného náměstka ministra průmyslu a hospodářství, člena ČSSD Tomáše Novotného, který v roce 2011 rozhodl o odpuštění milionové pokuty pro tehdejší majitele Čapího hnízda. Pan premiér se kauzou Čapího hnízda, kde je podezření na dotační podvod a kde ministr financí veřejně říká nepravdy, nemůže promlčet. Jinak se ukazují všechny jeho proklamace o boji proti klientelismu a korupci jako prázdné fráze."
57AF65DFFBB09A985A309A1BE25A9859,"Bohuslav Sobotka si dnes v Lánech notoval nad vládní politikou s prezidentem Milošem Zemanem.  Žádné překvapení, příště si pro pochvalu přijde i s Andrejem Babišem a Vojtěchem Filipem."
588426d1f383ead57e8a911a442888cc,"Nechce se mi věřit, že Bohuslav Sobotka oznámil změny ve vládě, ale nemá připraveny žádné nové ministry. To je neodpovědné a diletantské."
5A8A85361C462444721BFE07F6147ED6,"Vláda je v poločase, už se nemůže vymlouvat na minulost, i když to stále ráda dělá. Je možné ji hodnotit, i když vlastně není moc za co. Během uplynulých dvou let vláda zavedla podivný systém, kdy premiér Sobotka tiše toleruje podporu byznysu A. Babiše, ten na oplátku dodává hlasy pro schvalování socialistických opatření ČSSD.  Mohu jmenovat řadu konkrétních příkladů: zrušení zdravotnických poplatků, zrušení důchodové reformy bez alternativy, omezení výdajových paušálů, 3 sazby DPH, kontrolní hlášení DPH, EET, zákaz kouření, povinné reflexní vesty, povinná mateřská škola, špatný zákon o EIA, který omezil stavby silnic, kontrola kotlů v domácnostech. Vláda tak zavádí socialismus, který v minulosti tolikrát selhal. Omezuje svobodu a bere peníze slušným a pracovitým lidem. Občany vystavuje nebezpečí, když odmítá účinně řešit migrační krizi. Vláda strká před problémy hlavu do písku a čeká, že se vyřeší samy nebo že je vyřeší někdo v Bruselu. Za vše výše uvedené si vláda nezaslouží na vysvědčení nic jiného než nedostatečnou."
5B866DEE1A85283930DA2EF0CE2D20E4,"Podle premiéra Sobotky je ČR ochotna přijmout uprchlíky na základě kvót. Brusel vyhrál, Česká republika prohrála."
5C3EAECEB28EE844607EA6C83712F0BE,"ČR má přijmout několik desítek uprchlíků. V posledních týdnech dostávám mnoho mailů s otázkou: kdo za to může? Odpověď je jednoduchá: vláda.  Doma je vláda premiéra Sobotky hlasitě proti kvótám, ale nic proti nim neudělala (nepodala žalobu na Brusel, neřekla, že kvóty nebude respektovat) a vlastně je naplňuje. Až 80 Syřanů sem přijde v rámci kvót a kvůli dohodě s Tureckem, která taky znamená kvóty, i když se o tom moc nemluví. Sobotkova vláda se nechala ve věci kvót v EU přehlasovat, s dohodou s Tureckem dokonce souhlasila, a především kvóty bez odporu naplňuje.    Smutnou či komickou postavou (vyberte si dle libosti) se u toho stává Andrej Babiš. Proti kvótám ani proti dohodě s Tureckem neudělal vůbec nic - je místopředseda vlády, šéf jedné ze dvou silných vládních stran! - a teď hlasitě křičí, že to tak nemá být, a že sem nikdo nemá chodit. Když si to myslíte, pane vicepremiére, tak nedělejte jen ramena ve svých mediích a něco proti tomu opravdu udělejte... Jenomže to tak často u Andreje Babiše bývá: silné řeči a skutek utek."
5f8062f4df112ce66c74fb809ca9b7fd,"Novináři se mě nedávno ptali na to, zda nehrozí, že by Bohuslav Sobotka mohl být alternativou pro středopravicové voliče před dvojblokem Zeman-Babiš. Nemohl. Byl to Bohuslav Sobotka, kdo před 2. kolem prezidentských voleb doporučoval volit Miloše Zemana, byl to Bohuslav Sobotka, kdo přivedl do vlády Andreje Babiše, byl to znovu Bohuslav Sobotka, kdo prosazuje ve vládě levicové nesmysly. Dnes se navíc dozvídáme, že v nich chce ještě přitvrdit. Ten, kdo si bere za příklad neomarxisty Sanderse a Corbyna, nemůže být volbou pro pravicového voliče. České republice nehrozí vláda dvojbloku Babiš-Zeman, protože již dnes čelí trojici Babiš-Zeman-Sobotka. Někteří komentátoři si po 4Koalici, Unii svobody, Straně zelených či TOP 09 vysnili v Bohuslavu Sobotkovi nového oblíbence. Tato preference je však zcela chybná. Čím dříve to poznají, tím lépe pro Českou republiku."
60771074DC018B9BB593A5EF59470667,"Zdá se, že někteří politici, ale i novináři, se přestali v české politice orientovat a neví, kdo tvoří vládu. Tedy pěkně polopatě: S Andrejem Babišem (ANO) je už tři roky v koalici ČSSD (ano, v čele s tím Bohuslavem Sobotkou, který tak hřímal na sjezdu proti ohrožení demokracie ze strany A. Babiše) a KDU-ČSL! ODS je v opozici.  Nechápu, jak někdo může skočit na laciný trik premiéra Sobotky, který si vymýšlí báchorky o chystané koalici ANO s ODS. Je to výmysl a připomíná to malého kluka, který rozbil okno a křičí: „Já nic, podívejte, to oni tam kradou třešně“. No, a když jsem u třešní, tak kdo chce vládnout s komunisty? ČSSD a nevadilo by to ani Andreji Babišovi. ODS osm měsíců před volbami o koalicích nespekuluje. Snažíme se uspět ve volbách. Voliči rozhodnou, nejsou jen diváky už dávno napsaného představení. Nevíme, jak dopadnou volby, nevíme kolik mandátů bude mít ANO, kolik KSČM, kolik ČSSD, kdo ještě bude ve Sněmovně. Děláme vše proto, abychom my byli co nejsilnější. O budoucích koalicích spekulují ti, kteří se snaží odvést pozornost od svých problémů a nebo nemají voliče čím oslovit. Budoucí koalice jsou sci-fi, ta současná je smutnou realitou: ČSSD, ANO a KDU-ČSL. To je problém této země a ten chceme vyřešit. Chceme zastavit a vyměnit levicově populistickou vládu. Jestli nechcete její pokračování, ani nechcete komunisty ve vládě a nechcete jednobarevnou vládu A.Babiše, pak je jasné, co udělat: je potřeba volit ODS. My to nedovolíme. Místo zákulisních her, marketingových triků a ubohých spekulací jsme v těchto dnech s lidmi a mezi lidmi, chceme je získat pro náš program a ve volbách co nejvíce uspět. To je politika, to je smysl demokratické politiky. Ne klepy o tom, kdo s kým a proti komu – smysl demokratické politiky je představit program, získat po něj podporu a pak ho uskutečnit. O to se snažíme a to taky uděláme"
61DDD0A99004901F8108DCA7510B6B5F,"Premiér by udělal nejlépe, pokud by celý kabinet rozpustil. Česká republika potřebuje vládu, která bude myslet na budoucnost, využije současný ekonomický růst k investicím a neprojí ho. Zasloužíme si vládu, která jasně pojmenuje své priority a vynaloží veškeré síly na jejich naplnění a která nebude komplikovat život slušným a aktivním lidem a jejich rodinám přílišnou byrokracií. Kde jsou vládní priority ve zdravotnictví, školství, vědě a výzkumu, v dopravní síti? Neexistují, hlavně se ale neprojevují v rozpočtu. Vypadá to, že změny ve vládě jsou mediálním trikem Bohuslava Sobotky, jak předstírat, že něco mění, aniž se ve skutečnosti změní cokoliv. ODS nabízí dobrou alternativu pro Českou republiku založenou na kvalitním programu, realistické a poctivé politice. Jsme si samozřejmě vědomi naší současné síly na úrovni parlamentu. Neskrýváme ale, že naším dlouhodobým cílem je výměna současné socialisticko-populistické vlády."
6390329E9C987300375010DEF4CB063C,"Již čtvrtým dnem jsme svědky politického cirkusu. Každým dnem se dosahuje nového, ještě hlubšího politického dna. A přitom jsme stále na začátku. Jde o hazardování s pověstí české politiky doma i v zahraničí. Máme premiéra, který nejdřív dramaticky oznámil demisi, pak začal otálet s jejím podáním a nakonec ji dnes stáhl. Není to absurdní? Máme prezidenta, který přijímá demisi, kterou ještě premiér nepodal, pro něhož se úřad hlavy státu stal soukromou zábavou, a který se chová, jako kdyby byla celá země jeho hračka. Není to sebestředné a nezodpovědné? A především - máme ministra financí, který odmítá vysvětlit své podezřelé podnikatelské a finanční operace, pro kterého je důležitější moc než vyřešení stávající zablokované situace a který se chová, jako by byla celá země jeho firma. Není to nebezpečné?  Je správné, že premiér dnes konečně podal návrh na odvolání Andreje Babiše z vlády. Měl tak ale učinit už mnohem dříve – nejpozději před půl rokem. A je třeba zdůraznit: Andrej Babiš se svými nevyřešenými finančními a dalšími problémy nemůže být součástí žádné vlády. Této ani žádné budoucí. Vyzýváme prezidenta, aby se přestal chovat jako kmotr Andreje Babiše, nezhoršoval situaci a neničil poslední zbytky důvěry v instituce a politický řád České republiky. Proto opakujeme: jediným legitimním řešením, jak se z této tragikomedie dostat, jsou předčasné volby. Vzhledem k ústavě a lhůtám ve volebním zákoně se jako nejbližší realistický termín jejich konání nabízí začátek září. Všichni, kdo odmítají předčasné volby, zároveň odmítají i ukončení stávajícího chaosu a závodů o největšího mučedníka.  Je třeba zopakovat, kdo je za politickou krizi zodpovědný. V první řadě je to ministr Andrej Babiš, dnes už usvědčený ze lží. Kromě jiného. A je to i premiér Bohuslav Sobotka, který člena své vlády nezvládl a dále nezvládá. A potom tu jsou záznamy skutečně nepřijatelné praxe A. Babiše, záznamy o sbírání kompromitujících materiálů a doslova zpravodajské činnosti. Navrhujeme svolání mimořádné schůze Poslanecké sněmovny, která by se mimořádně závažným obsahem těchto nahrávek zabývala. Získali jsme již dostatek podpisů pro její svolání.  Máme před sebou prodloužený víkend. Doporučujeme všem aktérům tohoto absurdního divadla vládní koalice, aby si šli popovídat si s lidmi. Lidé nejsou zvědaví na chaos, destrukci a krizi. Lidé chtějí zlepšit život – chtějí mít vyšší příjmy a nižší daně, chtějí mít pokoj od nesmyslných kontrol státu, chtějí mít politiky na to, aby se chovali zodpovědně, slušně a kompetentně.  A toto je naše nabídka – nabídka ODS – do parlamentních voleb. Čím dřív, tím líp. Proto navrhujeme předčasné volby."
6650D394588640E7C054EA79503363DE,"Ministr financí Andrej Babiš a premiér Bohuslav Sobotka prohlubují v naší zemi krizi a způsobují chaos. Příčinou vládní krize jsou Andrej Babiš a chaotické kroky premiéra Sobotky. ODS znovu opakuje, že jediným řešením je zkrácení volebního období a předčasné volby v co nejbližším reálném termínu, tj. začátkem září."
673E7AD627886E4B0B7FB96238F03890,"Bohuslav Sobotka burcuje proti A.Babišovi. Jak zásadové stanovisko...;-) Hned jsou z toho hlavní titulky. Pozornost věnovaná jakési krajské konferenci ČSSD je pozoruhodná. Ale co se divím, že? S demokracií jsme to dovedli tak daleko, že už tu máme v mediích jenom vládostrany, které se tváří, že jsou navzájem v opozici, aby si pak zase všechno odsouhlasily. Přestaňte s tím marketingovým divadlem a velkém podvodu na občanech!  Je přece jasné, že B. Sobotka nechal vládu napospas A.Babišovi, umožňuje mu dělat si, co chce, hraje podle not Babišových PR poradců, nedokáže se mu postavit ani v jeho střetu zájmů, ani tam, kde jako ministr financí selhává.  Pane premiére, netvařte se jako zachránce před A. Babišem. Vy jste mu umožnil „vyrůst“, jeho pozice je Vašim dílem a za současnou situaci nesete plnou odpovědnost! Převedení státu do soukromé firmy nezabrání řeči, když „skutek utek“."
6adce3765e761c50374df7bfdd1b7ccb,"Nový zákon o veřejných zakázkách má více než 300 pozměňovacích návrhů, naprostou většinu z řad vládní koalice. Jasný důkaz špatně připraveného zákona. Výsledkem bude zmatek, nejistota zadavatelů veřejných zakázek. Bude to horší, než je to teď. Když už je to tak zmatené, klidně by to uneslo i ten jeden pozměňovací návrh opozice na omezení střetu zájmů Andreje Babiše. Sociální demokracie klame veřejnost. Vykládá, jak chce bojovat proti střetu zájmů a proti využívání státu pro soukromý byznys. Kdykoli ale může něco udělat, tak vycouvá. Výmluvy vždy stejné: musíme lépe připravit, řešit koncepčně a podobné řeči. Jako by vláda v jiných věcech postupovala koncepčně. Jsou to nesmysly. Premiér Sobotka se bojí na Andreje Babiše i zamračit. Naopak kdykoli se zamračí A. Babiš, premiér Sobotka ustoupí. Není ale čas na zbabělou a pokryteckou politiku. Ani doma ani v zahraničí."
6DB559168E60AED70B3FFF338D54827B,"Na tiskové konferenci Bohuslava Sobotky jsme se dozvěděli, že je Andrej Babiš podvodník, a proto pan premiér podává demisi. Demise celé vlády je od premiéra Bohuslava Sobotky výrazem bezradnosti a alibismu.   Premiérovo rozhodnutí je pokračováním absurdního politického divadla, které tu v režii stávající vlády sledujeme už několik měsíců. Je mj. s podivem, jak chce Bohuslav Sobotka jednat se stávajícími koaličními stranami - a tedy i s Andrejem Babišem - o nové vládě, v níž ale nemá Andrej Babiš být."
6DF82730F55FC396C2486B2F5CF4D850,"Současný svět není bezpečný a to platí i o Evropě. Na západ od nás jsme svědky teroristických útoků, kolem kontinentu se prakticky pořád bojuje. A to ani nevíme, jaké hrozby nás čekají v budoucnu. Vláda Bohuslava Sobotky se bohužel nechce chovat ve věci obrany naší republiky odpovědně. Co s tím? Více v mém novém videu..."
71f3cc8d7594e53d05722b0c8446c9d2,"Je úsměvné, když nám lídr levice Bohuslav Sobotka a největší populista v zemi Andrej Babiš vzkazují, že si lidé v České republice nezaslouží vyšší mzdy. A tito dva lídři - prý rozpočtově odpovědné vlády s údajně zdravými financemi - tvrdí, že tři procenta státního rozpočtu, které chceme nechat lidem, přivedou Česko k bankrotu. Potom se ale musím zeptat: z čeho zaplatíte ty svoje sny, pane ministře, když tedy ve státním rozpočtu nejsou žádné rezervy? A z čeho chcete financovat Vaše sociální programy, pane premiére?"
763DED2F75D085555D30E11E666354A6,"Dnešní číslo týdeníku Respekt přineslo informace o tom, že česká vláda vyplatila za propuštění dvou unesených dívek mnoho peněz. Je výborné, a všichni nepochybně musíme přivítat, že se obě ženy mohly vrátit do České republiky. Skandální je však to, že uniklo na veřejnost, za jakých podmínek k jejich návratu došlo. Staré přísloví říká  mlčeti zlato... , ale tím se bohužel v tomto ani v jiných případech lidé odpovědní za bezpečnost ČR neřídí. Celou záležitost řešily vlády Jiřího Rusnoka a Bohuslava Sobotky, resp. Bezpečnostní rada státu. Díky jejich rozhodnutí byla teroristům za propuštění českých dívek vyplacena jimi požadovaná částka. Lidské životy jsou zachráněny, což je dobře. Problémem je, že díky úniku citlivých informací jsou do budoucna ohroženy tisíce českých občanů. Teroristé nyní mají informace o tom, že přestože se ministři české vlády zaštiťují tím, že s teroristy se nevyjednává, realita je zcela opačná. Bezpečnostní rada státu je v tuto chvíli nedůvěryhodná. Místo toho, aby chránila životy českých občanů, tak je ohrožuje. Premiér Sobotka musí rychle jednat, aby se něco podobného nemohlo opakovat. Je to jeho odpovědnost."
7946efdbd870c05dd34c2ac873d512d1,"Nevěřil bych, že něco takového by pan prezident chtěl udělat. A doufám, že jde stále jenom o fámu. Osobní spory mezi Bohuslavem Sobotkou a Milošem Zemanem nesmí ohrožovat stabilitu země a náš ústavní systém."
79cea631061f1b0fd0931d024fe0bbbd,"Server Neovlivní.cz dnes přinesl nové závažné informace o neoprávněném čerpání dotací na víkendové sídlo Andreje Babiše. Z nich vyplývá, že Andrej Babiš lhal, když tvrdil, že dotace pro jeho luxusní rezidenci Čapí hnízdo byly opakovaně prověřovány domácími audity a nebylo zjištěno žádné pochybení. Nejenže nyní honosnou farmu prošetřuje evropský Úřad pro boj s podvody, ale přepychové sídlo mělo za neoprávněné čerpání dotací dostat mnohamilionové pokuty už v minulosti. Tato kauza by ve své nepostižitelnosti nebyla myslitelná v dobách před nástupem Andreje Babiše k moci. Po celá dvě desetiletí svobody zde ministři museli pokládat své funkce při mnohem méně závažném podezření. Za současný stav, kdy nelze donutit vrcholného politika k přijetí zodpovědnosti, nesou vinu zejména jeho koaliční partneři, tedy ČSSD a KDU-ČSL. Andrej Babiš by měl ze svého jednání vyvodit politickou odpovědnost. Pokud to neudělá, musí začít bezodkladně jednat ti, kteří s ním vládnou.   Vyzývám proto premiéra Sobotku, aby se postavil k takto závažným informacím čelem a začal jednat. Vyzývám také vládní strany, aby se tématem zneužívání dotací ministrem financí zabývaly a vyvodily z tohoto případu patřičné důsledky. Zároveň vyzýváme orgány vyšetřování, aby si udržely svoji nezávislost a neměly strach."
7A6E0C7B39E25677A7278E423E756A22,"Když je Sobotkova vláda ochromena vnitřními spory a nemůže nic dělat, je to jen dobře. Budeme ušetřeni socialistických experimentů a hned  bude lip ."
7AA03E7107520FC986379E2E2597E3F0,"Extremisté jsou nebezpeční a mají hloupé nápady. Stát je nesmí nechat ohrožovat bezpečnost občanů.  Dnešní  happening  Iniciativy Martina Konvičky na Staroměstském náměstí je naprosto nepřijatelný a jen shodou okolností neskončil mnohem hůř. V centru Prahy za asistence policie (!) stříleli lidé hrající si na radikální islamisty slepými náboji. Co by se stalo, kdyby někdo v panice reagoval střelbou ostrými náboji? Je na primátorce hlavního města Adrianě Krnáčové a ministrovi vnitra Milanu Chovancovi, aby vysvětlili, jak se něco takového mohlo stát. Kdo za to nese odpovědnost? Stejně tak by mě zajímalo, co na celou akci říkají předsedové ČSSD a ANO Bohuslav Sobotka a Andrej Babiš, kteří se poslední dva měsíce hádají o reformu policie a poškozují tak její pověst a důvěru veřejnosti. Není možné, aby se něco takového odehrávalo v centru města a s povolením magistrátu, a aby policie přihlížela podobným extremistickým akcím."
7D70EF796020E00A5330BBE3FFC1DD26,"Jsem rád, že učitelé dostanou od vlády Bohuslava Sobotky přidáno, přestože jsme navrhovali jinou formu i výši. Lepší ohodnocení je správné."
7F16315C009037B7E86E8C40DD8A628C,"Současný ekonomický růst není zásluha Sobotkovy vlády. Vytvářejí ho lidé, kteří pracují, podnikají, vydělávají a utrácejí své peníze. A když máme díky nim ekonomický růst, tak je to ideální příležitost udělat všechno to, co Sobotkova vláda neudělala - třeba snížit daně a nechat lidem více peněz v peněženkách, aby i oni měli něco z toho, že se naší ekonomice daří."
7F1F4D7699D3387A2DD211759E743C4C,"Premiér Bohuslav Sobotka před sjezdem ČSSD kšeftuje s postem ministra průmyslu a obchodu. Neuvěřitelná slabost a současně neodpovědnost."
81d71645c97e0ace568cd3aca5302ae8,"Premiér by měl přestat bájit o nějaké paralelní evropské obraně. Základem zajištění naší bezpečnosti je členství v NATO a podobné nerealistické úvahy mohou vést jen k oslabení a rozmělnění aliančních struktur. A pokud to Bohuslav Sobotka myslí s naší bezpečností vážně, proč jeho vláda podceňuje výdaje na obranu? I toto chceme po volbách změnit - jejich postupným a rozumným navyšováním o 0,2 % HDP ročně. Za to nám naše bezpečí stojí."
81dce7bd600643ff21006ea670030054,"Nevěřím, co všechno se tady děje. Premiér dnes svolal novináře, aby veřejnosti řekl, že Andrej Babiš má udělat to, co mu Poslanecká sněmovna už před měsícem řekla, že má udělat. Ano, rozumíte dobře. Tedy dnes premiér neřekl vůbec ale vůbec nic - jen bude velmi doufat, že to večer ve zprávách  bude vypadat, že něco řekl. Už je to opravdu trapné divadlo z obou stran - jak od Andreje Babiše, tak od Bohuslava Sobotky. Přestaňte mluvit a řešte krizi!"
83B2D4705FEB5DAF80751293484C0B55,"Pouze jeden poslanec ČSSD a jedna poslankyně ANO dnes hlasovali pro zařazení bodu  Informace vlády o migrační krizi  na program probíhající schůze. Drtivá většina poslanců ČSSD a ANO, včetně pana premiéra Sobotky, zařazení tohoto bodu svým hlasováním odmítla. Je ostudou české vlády a pana premiéra, že nechce veřejnost informovat o nejaktuálnější otázce dneška."
857bd87dbd61140390bd81b06d27d921,"S Přemyslem Sobotkou jsme se kdysi potkávali na akcích Konfederace politických vězňů. Podporovali jsme aktivity, které bránily tomu, aby se komunisté vrátili k moci.  Dlouholetý senátor, předseda Senátu, nyní krajský radní pro zdravotnictví a hlavně člověk, který si vždy stojí za svým. Rozhodl se, že už nebude kandidovat. Poděkoval jsem mu za všechno, co udělal pro ODS i Českou republiku."
8685D33724E1CFEE516099628E2154FC,"Premiér Sobotka si povzdechl, že se ministr Ťok s mýtným „hodně trápí“. Premiér ale nemá ministra, který nezvládá svůj rezort, litovat. Premiér má zjednat pořádek. Rezort pod vedením v pořadí už druhého ministra za ANO dobře nefunguje a premiér se tváří, že se nic neděje a situaci zlehčuje. Když o nic jiného, tak jde o zhruba 10 miliard korun ročně do státního rozpočtu.   Současná situace kolem výběru mýta je jen dokladem toho, že vláda není dobrým hospodářem a premiér tuto vládu neřídí. Vláda měla dva roky na realizaci výběru nového dodavatele mýtného systému. Výmluvy na minulost již nikdo nemůže brát vážně."
88b6aff6902e64b7a5fad629b171fe44,"Premiér Sobotka si přeje, aby Miloš Zeman na Pražském hradě skončil, a věří, že to tak bude. Taky si konečně všiml, že si pan prezident a Andrej Babiš jdou na ruku. Což o to, my v ODS si už nějakou dobu přejeme, abychom po volbách měli jinou hlavu státu a na Hrad se  vrátila politická kultura . A už dlouho poukazujeme na mocenský i mentální pakt mezi M. Zemanem a A. Babišem (nejnověji se pěkně ukázal ve čtvrtečním rozhovoru pana prezidenta pro TV Barrandov, kde vyšetřování šéfa hnutí ANO označil za  policejní provokaci ). A také už dlouho varujeme před pádem na politické dno - pokud by ANO mohlo sestavit jednobarevnou vládu a/nebo se opíralo o extremisty. Nebyl to ale právě Bohuslav Sobotka, kdo umožnil Miloši Zemanovi vyhrát volby a ještě nedávno ho označoval za lepší variantu? Nebyl to právě končící premiér, kdo dlouhou dobu toleroval a ignoroval kauzy (nyní již bývalého) ministra financí své vlády a nechal ho politicky vyrůst? A pokud si Bohuslav Sobotka stěžuje, že se ČSSD nepodařilo dostatečně  prodat  jejich vládní úspěchy, tak možná je to proto, že ve skutečnosti není moc co prodávat."
8994798DADF3E67C198C992B67C0356E,"Budeme iniciovat svolání mimořádné schůze Sněmovny ke kauze Čapí hnízdo.  Chování Andreje Babiše a Bohuslava Sobotky v kauze Čapí hnízdo je skandální. Vláda čelí největšímu problému od svého vzniku, ale jak premiér, tak ministr financí dělají, že se jich to netýká. Již více než týden požadujeme, aby premiér k celé kauze zaujal jasný postoj. Odpovědí je pouze mlčení či mlžení. Premiér nemůže dělat, že se ho kauza Andreje Babiše netýká. Týká, protože to je Bohuslav Sobotka, který s ním vytvořil vládu a je to také on, kdo za vládu a její jednotlivé členy jako premiér nese odpovědnost. Jestliže existuje tak závažné podezření týkají se vicepremiéra a ministra financí, musí premiér jednat.   Vadí nám nejen to, že Andrej Babiš lhal, když tvrdil, že audity Čapího hnízda neshledaly žádné pochybení, ale především to, že zde existuje vážné podezření, že pan vicepremiér podváděl se svou firmou, aby mohla dostat dotace určené pro malé a střední podnikatele ze středních Čech. Převedl její vlastnictví na anonymní akcionáře, což vždy u jiných kritizoval, získal dotaci určenou pro malé a střední podnikatele, a poté ji znovu zařadil do svého holdingu. Objekt Čapího hnízda je jeho honosnou víkendovou rezidencí, která je však postavena z peněz, které měly sloužit úplně k jinému účelu.  V demokratické zemi je nepřípustné, aby vicepremiérovi vlády bez povšimnutí prošla kauza, jakou Čapí hnízdo je. I proto jsme se rozhodli usilovat společně s TOP 09 o svolání mimořádné schůze, kde by mělo dojít k vysvětlení celého případu."
8be9036f48cb63ae92c4d3435cbf2d6e,"Theresa May ve svém prohlášení jasně řekla, že Brexit bude znamenat úplný odchod Velké Británie z Evropské unie, to bude znamenat významnou změnu, stejně tak je potřeba reagovat na to, co zaznívá v prvních dnech vládnutí amerického prezidenta Trumpa. Potřebujeme se domluvit na silné české národní pozici, protože platí, že v zahraničí budeme tak silní, nakolik budeme doma jednotní. Občanská demokratická strana půjde na tato jednání připravena, představíme vlastní návrhy a já vás budu informovat o tom, jak to dopadlo.  Dlouho jsem vyzýval premiéra Sobotku, aby svolal jednání představitelů rozhodujících politických sil v této zemi, kde bychom se sjednotili na zahraniční politice. Pan premiér Sobotka teď na moje výzvy konečně reagoval, moje apely vyslyšel a svolal jednání představitelů parlamentních politických stran, které by se mělo týkat Brexitu. To je dobrá zpráva."
8CFECF47CD8B514B544CD60F3DBF962F,"Andrej Babiš získal podivným způsobem 50 milionů na své „Čapí hnízdo“. Teď se navíc ukazuje, že lhal. Co na to premiér Sobotka?   http://neovlivni.cz/projekt-capi-hnizdo-dostal-pokutu-za-cerpani-dotace/"
8D90D497093125E92B4E79E420AC9B99,"Blahopřeji Bohuslavu Sobotkovi k opětovnému zvolení předsedou ČSSD. Kandidoval sám a jeho vítězství není ani překvapivé, ani drtivé, ale je to vítězství. Uvidíme, zda to dále neoslabí jeho pozici v čele vlády. Sociální demokracie pro nás zůstává hlavním ideovým soupeřem, a to nejen v případě, že otevře komunistům dveře do vlády. V této souvislosti nerozumím dnešním slovům Bohuslava Sobotky, že chce žít ve svobodné zemi, když zároveň připouští vládu s KSČM. Divím se také, že mluví o Andreji Babišovi jako o  sociálně necitlivém miliardáři , který nemá rád demokracii - to má možná pravdu, ale proč s ním tedy přes tři roky sedí ve vládě? Nesmysly o tom, že ANO už čile vyjednává koalici s ODS, snad ani komentovat nebudu. Od Bohuslava Sobotky je to jen další pokus o odvedení pozornosti od problémů své strany a své vládní koalice a důkaz o špatném svědomí."
8E1B8682004A1BCC2F1DEC973286AE38,"Výsledky vlády a politiky ČSSD na příkladu sportu. Politické cíle:    „Chci, aby došlo k velmi dramatické změně celého systému financování sportu. Musí být přehlednější, adresnější a transparentnější.“ Ministr školství Marcel Chládek (ČSSD), březen 2015.   „Podpora sportu je jasnou prioritou vlády. Po dlouhých letech jsme první vládou, která skutečně navyšuje peníze pro rozvoj sportu. Naším cílem je tak transparentnější a spravedlivější rozdělování finančních prostředků ze státního rozpočtu.“ Předseda vlády Bohuslav Sobotka (ČSSD), duben 2016.   „Věřím, že jsme v minulém roce započali nápravu českého sportu. V této tendenci budu pokračovat i v tomto roce.“ Ministryně školství Kateřina Valachová (ČSSD), leden 2017.   A výsledek: „Sport je na tom finančně tak špatně, jak za posledních 25 let nebyl.  Předseda Českého olympijského výboru Jiří Kejval, červenec 2017."
8FE63F003BF4CECACB4948EE3F740914,"ČSSD dnes rozjela kampaň  Stát není firma . To jsem rád, že si toho po 2 letech společného vládnutí s ANO premiér Sobotka konečně  všiml..."
98D78B6BA6664F9A11144851FA32717F,"Andrej Babiš musí důvěryhodně vysvětlit informace, které přinesl vlivný týdeník Der Spiegel ve svém aktuálním čísle, nebo rezignovat na svou funkci.   Podezření z machinací při rozdělování evropských dotací, kterého se měli dopustit manažeři Agrofertu, je velmi závažné.   Není možné, aby vicepremiér země svým střetem zájmů poškozoval pověst České republiky v zahraničí. Pokud Andrej Babiš tento skandál nevysvětlí, je odpovědností premiéra Sobotky, aby Andreje Babiše odvolal z funkce ministra financí."
9D551E9FB8D630116BC5E92F21C7C1D8,"Jeden den řekne ministr zahraničí Zaorálek, že Jean-Claude Juncker musí odejít, druhý den Bohuslav Sobotka, že to není dobrý krok.  Česká zahraniční politika v praxi. Nedivme se, že nic neprosadí."
9D56577B89468259D729FE9654B70DD0,"Podle premiéra Sobotky vyšetřování  Čapího hnízda  nesouvisí se současnou vládou... Překvapivé.  Netušil jsem, že Andrej Babiš už není ministrem financí."
a3720f107b1aca3102e8420b0c44c554,"Možná není od věci si položit základní otázku: Čeho dnes reálně premiér Sobotka dosáhl? Andrej Babiš pravděpodobně zůstane ministrem financí až do voleb, protože po tomto premiérově kroku už ho není možné odvolat. Pokud by Andrej Babiš snil o tom, že se jeho problém vyřeší sám, nevysnil by si to lépe. A o čem sníte vy?"
A3AD685277BF38FBFD71E8B8B81EDEE9,"Zákon o střetu zájmů řeší hlavně střet zájmů Andreje Babiše. Není důvod to nepřiznat. Zákon „o jednom člověku“ není ideální. Přesto je potřebný. Nejsme v normální situaci a proto musíme volit nestandardní cesty. ODS nejde o politické divadlo, ale o efektivní ochranu občanů před oligarchy a všemi, kteří zneužívají moc ve svůj prospěch. Proto jsme zákon podpořili.    Andrej Babiš je od vstupu do vlády ve střetu zájmů. Má firmy, které čerpají státní dotace, pobídky, účastní se veřejných soutěží. Vlastní média, čímž negativně ovlivňuje podmínky pro demokracii a rovnou soutěž politických stran. Všichni to ví. ČSSD to dlouho nevadilo, nám ano. ČSSD vytvořila s Andrejem Babišem vládu a premiér Sobotka ho tam drží, ať A. Babiš udělá cokoli. Před veřejností hrají divadlo, hádají se, urážejí se, ale jinak si rozumějí. Hlasují spolu pro úplné nesmysly a mají společného nepřítele: malé a střední podnikatele, všechny aktivní lidi, kteří chtějí žít svobodně. Původní návrh zákona ostatně nemířil na ty „velké“, ale na starosty. V logice vládní úvahy, že všichni jsou podezřelí.   Vládní ČSSD i KDU-ČSL ale mezitím vytušily, že i je A. Babiš ohrožuje. Najednou na argumenty pravicové opozice slyší. Objevila se šance Andreje Babiše aspoň do budoucna omezit. Takovou šanci nelze promarnit. Zákon o střetu zájmů není proti majetku a soukromému vlastnictví, je naopak pokusem bránit jeho zneužití pro politické cíle. Je ochranou občanů proti zneužití moci. ODS bez velkého křiku i bez pokryteckého a alibistického mlžení podpořila svými hlasy zákon, který reaguje na skutečný problém, jenž máme. To je správná a odpovědná pravicová politika."
A3E3C9092377418760A43CF2AF0F38FA,"Včera jsem se při parlamentních interpelacích ptal premiéra Bohuslava Sobotky, jestli si uvědomuje, co všechno mohou daňové nápady jeho ČSSD způsobit. Jak například vysvětlí špičkovému lékaři s platem kolem 60 tisíc - a snad se shodneme, že si takový plat zaslouží -, že po daňových změnách by přišel o cca. 2500 měsíčně, neboli 29 tisíc ročně? Premiér odpověděl vyhýbavě. Ale téma se evidentně ujalo :-)"
A3E78691BFB3EA5C370913FED4DF5931,"Slova volebního lídra ČSSD Lubomíra Zaorálka o  darebáctví podnikatelů  jsou jak z dob před rokem 1989. Je to urážlivé a vlastně i pokrytecky drzé. Kdyby to L. Zaorálek myslel se zvyšováním mezd vážně, neměl se uplynulé čtyři roky jako ministr Sobotkovy vlády podílet na zavádění dalších a dalších regulací a překážek pro podnikatelskou sféru. Každá regulace něco stojí, nejen stát, ale i zaměstnavatele - a doplácíme na to všichni. Dobrý podnikatel by svým zaměstnancům vyšší mzdy rád platil. Místo toho ale musí dávat peníze na byrokratické nesmysly, které uplynulé čtyři roky podporoval ve vládě i ministr Zaorálek."
A54CC01E3B398D26B097070267B9C1B5,"Kontrolní hlášení DPH je absolutně nepřipraveným experimentem, což dokazují i čísla. Podle informací Hospodářských novin v řádném termínu nepodaly kontrolní hlášení DPH desetitisíce subjektů (110 000 z 300 000). Podle přijatého zákona tak desetitisícům podnikatelů hrozí vysoké pokuty. Dobrou zprávou je, že finanční správa ihned přispěchala s informací, že ti, kteří nestihli kontrolní hlášení DPH odevzdat v řádném termínu, nebudou trestáni. I to však svědčí o tom, že zákon o kontrolním hlášení DPH je legislativním zmetkem, který nepřinese nic jiného, než komplikace podnikatelům. Pánové Sobotka a Babiš měli díky nám šanci včas svoji chybu napravit. Nevyužili ji a za tento zmetek a zmatek mají plnou odpovědnost."
A7CEF474BC4474D16315FFE001A8765B,"Čtyři dny cirkusu a jsme tam, kde na začátku. Hanebné hazardování s pověstí české politiky doma i v zahraničí. Sobotka udělal to, co měl udělat už hodně dávno a nejpozději před půl rokem."
AF3227BC5CE65591CC1EC86A151DAB4C,"O tom, co nabízíme voličům, co je hlavním tématem ODS a proč chceme získat ve volbách co nejsilnější mandát. O tom, jestli se všem politikům měří stejným metrem - včetně Andreje Babiše a Bohuslava Sobotky... A také o tom, proč jsou v politice důležitější činy než řeči. O tom všem i dalších zajímavých tématech byl rozhovor, který se mnou vedl Luboš Xaver Veselý. A i když to byly vážné věci, občas jsme se taky docela zasmáli :-)"
B19A9A8E0B024F0543EA7143F7075088,"Selhání vlády v kauze úniku informací z bezpečnostních složek státu nelze vysedět ani zamést pod koberec. Premiér Bohuslav Sobotka by měl přijmout odpovědnost, k situaci se postavit čelem a Martina Stropnického odvolat. Není omluvitelné, aby ministr obrany před bezpečnostními zájmy České republiky upřednostňoval svůj osobní mediální obraz. V některých situacích musí ministr mlčet, aby neohrozil bezpečnost českých občanů. Martin Stropnický toho není schopen, proto je jeho pozice ministra neudržitelná. Jsem rád, že stejný názor zastává i vicepremiér Bělobrádek. Předseda vlády musí situaci urychleně vyřešit."
B1F16E37583949323F6DE79CFEA49007,"V uplynulých dnech se objevilo několik vážných podezření týkajících se hejtmana Jiřího Zimoly (ČSSD). Týkají se nestandardního nákupu pozemku a stavby rekreačních objektů v Lipně nad Vltavou, z nichž jeden je určen i pro jihočeského hejtmana Jiřího Zimolu (ČSSD), další pak pro jeho náměstka Jaromíra Slívu (ČSSD).   Zároveň se začaly šířit informace, že hejtman Zimola byl předem informován o policejním zásahu v kauze pražské Technické správy komunikací (TSK) a pokoutným způsobem se domlouvá na veřejných zakázkách v Jihočeském kraji.   Přestože podezření v uplynulých dnech přibylo, hejtmanův stranický předseda Bohuslav Sobotka ve svých veřejných vystoupeních kauzu ignoruje a tváří se, jako by se jej netýkala.      Vyzývám premiéra a předsedu ČSSD Bohuslava Sobotku, aby hejtmana za svoji stranu přiměl k věrohodnému vysvětlení těchto závažných podezření, která vrhají stín nejen na fungování Jihočeského kraje, ale i vrcholnou politiku jako takovou."
B2613083A956C7D55C7AEAA7C64AF21F,"Na koaliční radu nedorazili dva ze tří předsedů stran. Jednání to bylo asi jednoduché a přineslo nepochybně shodu premiéra Sobotky s premiérem Sobotkou. To není koaliční rada, ale koaliční fraška."
B7F1B9ABB53EEF94407E15CF541C5CBC,"Andrej Babiš zvolil nejlacinější strategii. Nic nevysvětlil a schoval se za své děti. Premiér Sobotka musí jednat. #ČapíHnízdo"
B9D393B68A6412C661BA2F3078D03CD5,"V české politice se začalo nenormální vydávat za normální. Myslím, že v budoucnosti se budou lidé divit, jaká byla v naší době politika podivná.  Patřím mezi ty, kteří se snaží politice vrátit smysl, zároveň jsem měl možnost pozorovat „z první řady“  sebedestrukci vlády Bohuslava Sobotky, ohýbání ústavy prezidentem Zemanem a premiérem Babišem, jejich vládu bez důvěry zato s podporou politických extrémistů  i schválení Babišovy „slučovací“ levicové vlády, která se opírá o komunisty.   Tak vznikla kniha „Jak uvařit demokracii“. Rád se s Vámi uvidím na autogramiádě v Brně a těším se debatu o současné politice."
BFB2A230934484EE5B2D04933D49F342,"Se slovy premiéra Sobotky, že si nepřeje, aby se u nás „nějaká silná muslimská komunita vytvořila“, lze jen souhlasit. Těžko s tím mohu mít problém, když to říkám už dlouho, že ano. Zakopaný pes je ale jinde. Slova nestačí, předseda vlády pro to může a musí něco udělat: neakceptovat kvóty, odmítnout návrhy na sjednocení azylové a migrační politiky a požadovat v této věci pro Českou republiku výjimku. Není to tak složité a těšilo by se to u nás většinové podpoře napříč politickým spektrem. Premiér o takovou podporu nežádá, setkání představitelů demokratických stran k české pozici v EU, ke kterému jsem ho vyzval, nesvolal. Těžko myslet, že se ostatních politiků bojí. Spíše je to tak, že v Bruselu nic prosazovat nechce. Tedy vlastně tu společnou armádu, ale v tom mu vážně pomáhat nebudeme. Pan premiér rázně promluvil, jak tu „ty muslimy“ nechceme, ale jeho vláda dělá kroky, které je sem nakonec přivedou. To je skoro lepší mlčet, jak to dělal dosud."
C0963A923A3BBC1404EF14C3925E11C3,"Nedávno jsem slíbil, že zhodnotíme, co vládní koalice pánů Sobotky, Babiše a Bělobrádka udělala – a neudělala – pro lidi a naši zemi. Tady je první hodnocení. Je třeba přiznat, že jedna věc se jim podařila: vytvořit mlhu o úspěšné vládě v oblasti ekonomiky. Pokud se ale mlha rozplyne, skutečnost je jiná. Více v mém novém videu..."
c137009e7d9f9fe6a1af4f1fce54269c,"Po měsících politického cirkusu, chaosu a ostudy, kterou nám předváděly vláda, koaliční strany a Hrad, chceme vrátit politickou diskusi tam, kam patří v tomto období necelých pět měsíců před volbami. Uznávám, že to byl dobrý pokus od spícího premiéra a předsedy ČSSD Bohuslava Sobotky i od programově bezradného předsedy ANO Andreje Babiše, jak zdůvodnit svoji existenci a vytvořit zdání něčeho podstatného. Ale byl to jen pokus. Teď nastal čas správnými slovy nazvat to, co se tu vlastně měsíce dělo – že nešlo o žádnou vládní krizi, ale o chaos a ostudu.   Je na čase vrátit se k tomu podstatnému v politice: tedy co kdo chce a co je kdo i schopen a kompetentní udělat pro naši zemi, pro lidi, pro lepší život. ODS se proto v červnu vrací k tomu, co jsme započali naší dubnovou programovou konferencí. Budeme pokračovat především v rámci naší kampaně za nižší daně a vyšší platy, v kampani za méně byrokracie a více svobody. Protože to jsou oblasti, které lidi zajímají."
c5fc308058ee41a8166392b55b9a9cb3,"Od začátku říkáme, že jediné normální řešení současné krize jsou předčasné volby. Nemá smysl se dalších pět měsíců dívat na to, zda bude ministrem Andrej Babiš nebo nějaký jeho  podbabiš  a sledovat náhlé zásadové postoje premiéra Sobotky, kterému tři a půl roku nic nevadilo, nic neviděl a nic s tím nedělal.  Mohl bych mít radost z toho, že si premiér a vicepremiér dělají čím dál větší ostudu, ale radost z toho nemám. Politici jsou zodpovědní i za to, co si o politice myslí lidé. Tento cirkus považuji za urážku voličů a občanů.   Volby a politika ve zdravé a stabilní zemi mají být soubojem idejí a programů, aby si voliči mohli vybrat ta řešení, která se zabývají skutečnými problémy lidí - aby se tu lépe žilo, lépe pracovalo a lépe podnikalo. Tyto volby budou velmi důležité a nesmíme dopustit, aby se z nich stalo trapné divadlo. Divadlo, které překryje ideovou vyprázdněnost a nulový program jeho aktérů. Celé je to kampaň. Kampaň proti zdravému rozumu."
CA1AC3CCC9EAA3BE7303852D21B1D7AE,"Země EU nedávají dost peněz na obranu, nechrání dost vnější hranice, nedělají, co je potřeba k zajištění bezpečnosti v nebezpečném světě. Řešení premiéra Sobotky? Evropská armáda. Je to nejen utopie, ale i odkládání problémů. To budeme desetiletí jednat o nových strukturách, velení, úřadu, umístění, akvizicích, názvech, hodnostech a o všem možném, co koho v Bruselu či jinde napadne? Český premiér se upíná k utopickému projektu, pro který nejsou v EU podmínky a ani žádný důvod. Jde o typický bruselský postup: skutečné problémy se řeší tak, že se neřeší a místo nich se vytvoří nové problémy. Myšlenka společné armády aktuální bezpečnostní situaci nezlepší ani o kousek. Od českého premiéra očekávám jasné slovo k zajištění obrany a bezpečnosti našich občanů a co pro to konkrétně jeho vláda udělá a ne eurofederalistické utopie, které nikomu nepomohou. Místo naivních nápadů je potřeba jít pragmatickou a rychlou cestou: rozvíjet spolupráci v rámci NATO a splnit závazek, že 2 % HDP půjdou na obranu."
caaaff15c96c29148b9a88caea84ec8f,"Dnes jsem se sešel s předsedou dolní komory rakouského parlamentu, panem Wolfgangem Sobotkou.   S Rakouskem nás pojí pevné historické vazby a jsme společně součástí evropského společenství.   Považuji za důležité rozvíjet už tak výborné vztahy mezi našimi zeměmi. https://t.co/t6QVWl80RZ"
cd0896f2292272fe07e19ff481b002a2,"Přemysl Sobotka. Legenda liberecké, ale i celostátní ODS. Dlouholetý senátor, předseda Senátu, nyní krajský radní pro zdravotnictví. Po letech ve vysoké politice se již rozhodl nepokračovat a užívat si zaslouženého odpočinku. Dnes jsem mu poděkoval za jeho práci pro ODS. https://t.co/KhtWKwPMmi"
d289b6eee1336749d8f13790dd31d00f,"Premiér Sobotka chce využít #PanamaPapers k ještě větší represi. My navrhujeme zjednodušení a snížení daní. Včetně toho, že některé zrušíme."
D2DBF6E2888CC3E53138B6F92A383C14,"Pokud jste včera nestihli mou debatu s premiérem Bohuslavem Sobotkou, její záznam naleznete zde: http://www.ceskatelevize.cz/porady/1126672097-otazky-vaclava-moravce/216411030500918/"
D7040A279CAA9F702C8045F5976DFF3C,"Premiér Bohuslav Sobotka se teď najednou snaží tvářit jako obránce poctivých podnikatelů. Nebyla to ale snad jeho vláda, kdo tu přes tři roky vymýšlel různé překážky pro podnikatele a živnostníky, které pro některé byly i likvidační? Kdo tu zaváděl EET, kontrolní hlášení atd.? Byla to vláda Bohuslava Sobotky s ministrem financí Andrejem Babišem a dalšími. Byla to koalice ČSSD, ANO a KDU-ČSL. Na to bychom neměli zapomínat."
d7883176eee970d105ea716233039488,"Koalici pánů Sobotky, Babiše a Bělobrádka se podařilo vytvořit mlhu o úspěšné vládě v oblasti ekonomiky. Skutečnost je ale úplně jiná. Vláda navzdory mnohaleté konjunktuře řídí stát s průběžným deficitem a další chystá. Máme tu komplikovanější daňový systém než před čtyřmi lety a stejně vysoké daně z příjmu a stejně vysoké odvody jako na začátku vlády v době hospodářské krize. Máme za sebou čtyři roky represí proti poctivým malým a středním podnikatelům, zároveň ale nové daňové ráje pro několik desítek velkých. A máme tu nízké mzdy, protože vláda neudělala ten nejlogičtější krok: nesnížila daně, abychom mohli mít užitek z ekonomického růstu a abychom ho mohli mít všichni a tedy spravedlivě"
E083F86568E3D0ED7D62D554BF6C941C,"Bohuslav Sobotka místo aby vysvětlil špatně připravený rozpočet své vlády, tak vždy mluví jen o údajných chybách pravicových vlád. Jen si zase nevšiml, že jeho vláda je tu už tři roky a že je za ni plně odpovědný. Ale dobře, zůstaneme u minulosti. ODS se z minulosti poučila a je dobře připravena na budoucnost. Naopak Bohuslav Sobotka se z minulosti nepoučil. Jako premier dělá stejné chyby, které dělal jako ministr financí. Utrácí, zadlužuje, nemyslí na budoucnost. Rozpočet jeho vlády na rok 2017 je rozpočet promarněné příležitosti: investovat, snížit byrokracii, zjednodušit lidem život. Rozpočet bez vize, lhostejný k možnostem České republiky, nudný a nezodpovědný. Nese podpis Andreje Babiše a nepoučitelného socialisty Bohuslava Sobotky. To na žádnou minulou vládu nesvede. Je to jeho odpovědnost."
EC520E391BD3627EF718FFA4554151FB,"Vlastně by nám mělo být Andreje Babiše líto. On jediný  čistý  se musí pohybovat mezi zkorumpovanými politiky a čelit mafiánským praktikám - tradiční strany jsou prostě Palermo, jak nám neohroženě minulý týden sdělil... Ale vážně: Jsem odpůrcem osobních útoků a urážení či pomlouvání politických protivníků. Dávám přednost střetu hodnot, politických programů a nabízených řešení. Ministr financí ale na ODS neustále a nespravedlivě útočí. To si nenecháme líbit. Pokud je totiž v dnešní vrcholné politice někdo, kdo si v uplynulém čtvrtstoletí kvůli svému byznysu podával ruce s kýmkoliv včetně morálně pochybných lidí, je to právě Andrej Babiš. A pokud ho obestírají tak velké nejasnosti kolem finančních transakcí, je na jeho nadřízeném - na premiéru Sobotkovi - aby místo siláckých tweetů něco udělal. Podívejte se na novém videu, jak se na celou věc dívám."
ec6e066941b37484fe0ffe12cdd23fb3,"Přemysl Sobotka. Legenda liberecké, ale i celostátní ODS. Dlouholetý senátor, předseda Senátu, nyní krajský radní pro zdravotnictví. Po letech ve vysoké politice se již rozhodl nepokračovat a užívat si zaslouženého odpočinku.  Dnes jsem mu proto při své návštěvě Libereckého kraje poděkoval za jeho práci pro ODS."
EEEF8DAE75DB656122DAD556564884E4,"Andrej Babiš s oblibou rozhlašuje, že není jako politici  tradičních  stran. To má tedy pravdu. Nedokážu si představit, že by se některý z  tradičních  politiků  mohl takto chovat při  vysvětlování  svých podezřelých finančních transakcí. A to nemluvíme o pár tisících, ale o stovkách milionů korun. Možná to nevysvětlování prochází ministru Babišovi tak snadno proto, že si takové částky většina z nás ani nedovede představit.  Audit, který ministr financí sliboval, nakonec žádným skutečným auditem není. Rozdíly vůči příjmům deklarovaným v majetkových přiznáních odbývá mávnutím ruky a tvrzením, že prostě  účetní udělala chybu . No, možná ano, ale nebyla tou hlavní a podstatnou  chybou  především ona podivná transakce s dluhopisy Agrofertu?   Na pana ministra je, zdá se, jiný metr. Zato jeho ministerstvo financí mezitím zavaluje lidi dalšími kontrolami a pokutami, a to doslova kvůli každé koruně.   Problémy kolem financí A. Babiše se dnes zabýváme v parlamentu. Nemuseli bychom, kdyby premiér Bohuslav Sobotka udělal, co má - jednoznačně a s časovou lhůtou požadoval po svém ministru financí vysvětlení a byl připraven rozhodně jednat. Není to totiž jen problém Andreje Babiše. Je to i problém jeho koaličních partnerů a především premiéra Sobotky."
F37D9E3CCCD3C0AB5E252DDA52017900,"Andrej Babiš nezvládá EET, Bohuslav Sobotka zase Andreje Babiše. Výsledkem je chaos na všech frontách. Více v mém videu."
f7cec565d846f92e9b9b40804b67563c,"Začíná se premiér Bohuslav Sobotka opravdu probouzet? Z Andreje Babiše udělal ministra financí před více než třemi lety - i se všemi pochybnostmi, které už tehdy kolem něj byly. Ani ty další se neobjevily teprve včera: ať už šlo o Čapí hnízdo či podezření na machinace s korunovými dluhopisy. Teď, pár měsíců před volbami a tedy i koncem mandátu této vlády, se podle zpráv z médií Sobotkovi poradci začali zabývat tím, jak Andrej Babiš přišel k Agrofertu. A mezitím se premiér na Twitteru  odvážně  diví, proč finanční správa neprověřovala korunové dluhopisy už dřív, když je Andrej Babiš ministrem od roku 2014... A Bohuslav Sobotka je premiérem jak dlouho? Kdyby nešlo o vládu a spory dvou tak významných představitelů - tedy premiéra a vícepremiéra - bylo by to docela zábavné. Jenže není. Premiér se svou nečinností a váháním sám dostal do kouta. Měl jednat dřív a ne až ve chvíli, kdy jsou volby přede dveřmi."
