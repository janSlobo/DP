StatementId,Text
00f6884780944a1087985cdd73cf00b7,"Řešil se i víceletý finanční rámec a Fond obnovy. Všichni ocenili kancléřku Merkelovou, které se podařilo vyjednat veto Maďarska a Polska na rule of law. Došlo k důležité dohodě."
028048589f63971b0792228f8dc367bf,"Jsem rád, že německá kancléřka Angela Merkelová přiznala, že se mnou ani s ostatními premiéry z Visegrádské čtyřky nedohodla nic o navracení migrantů do zemí EU, kde jsou registrovaní. Nevím, proč to psala, trochu mě to šokovalo, asi vnitropolitický boj, ale zase se ukázala síla V4. Okamžitě a důrazně jsme její tvrzení odmítli. A stejně jednotní jsme byli na summitu v Bruselu, kdy jsme, jak už jste asi četli v příběhu týdne, dosáhli velkého úspěchu. Dejte si taky video, protože v něm uvidíte, že ty dva dny byly opravdu náročné 🤓"
09C56CD2C99597F586AD6EE1629C8C08,"S Angela Merkel právě teď 🤓"
0cfc620d78b46cef995187002c3b1e69,"Čau lidi, kolegové mě pořád nutí, že mám být čtivej, ale já jsem byl vždycky spíš na práci, myšlenky a čísla. Tak se snad nebudete zlobit, když vám jich tentokrát pár nasázím hnedka ze začátku 🤓 Jsou totiž důležitá pro nás všechny. Jinak vám ale děkuju za super vzkazy k narozkám. Bylo jich strašně moc a nestihl bych na všechny odpovědět. Tak jsem se snažil aspoň zalajkovat ❤️ Doufám, že to nepřehlušilo ostatní témata, která jsem vám v minulém hlášení psal. Teď už ale pojďme na ty čísla.    STÁTNÍ KASA MÁ PŘEBYTEK    V pondělí vydali kolegové z ministerstva financí zprávu, že na konci prázdnin je rozpočet v přebytku 14,8 miliard korun. Příjmy do státní kasy rostou díky stále lepšímu výběru daní. Stouply spolu s výběrem pojistného na sociální meziročně o 58,4 miliard. Čili zlepšujeme výběr daní a odvodů tempem 7,9 procent. Zdravím všechny hejtry EET a kontrolního hlášení! 😘    Když jsem minulý týden procházel vaše otázky, několikrát tam na mě vyskočilo, že státní dluh roste a proč to tak je. To jsem ze začátku vůbec nechápal, protože moc dobře vím, že od chvíle mého nástupu do vlády dluh snižujeme. Pak jsem ale u jednoho člověka našel ten zdroj. Jakýsi novinář začal šířit totálně překroucenou informaci, že státní dluh stoupá, protože si našel pár starých údajů vytržených z kontextu. Ukazuje to, jak někteří novináři nepřemýšlí a matou lidi.    Jaký je skutečný vývoj státního dluhu vám dávám jako odkaz do komentářů.    Hodnotí se to vždycky ke konci roku, protože přes rok vydáváme dluhopisy, když je na finančních trzích příznivá situace a tím vznikají jen dočasné výkyvy. Někteří rádobyekonomové a komentátoři to pak demagogicky zneužívají, že se prý zadlužujeme. A to je lež.    Docela obšírně jsem to vyložil několika lidem tady na Facebooku, kteří se na to ptali. Je to docela dost vysvětlování, takže ho nebudu nutit vám všem. Nechci protáhnout tohle týdenní hlášení o celou jednu stranu. Abychom se vůbec dostali k tomu, jaký jsem měl týden včetně návštěvy kancléřky Merkelové v Berlíně 🇩🇪    Takže kdo máte zájem, můžete kliknout na další odkaz, kde to vysvětluju panu Stanislavovi Čeřovskému, který mi teda mimochodem dával hrozné kapky 😓    Vy, kdo se s tím nechcete trápit, stačí kliknout na graf v komentech.    A vy, kdo nechcete ani klikat, tak vám to řeknu v jedné větě: od roku 2013 do půlky roku 2018 klesl státní dluh v poměru k HDP o 8 procentních bodů a bude dál klesat. Dluh snižujeme, i když rekordně investujeme: příští rok to bude 79,6 miliard z národních zdrojů a 122,2 miliard celkově. Všechny tyhle peníze jdou do lidí, do zlepšování kvality jejich života.     Uff, tak snad jsem udělal vám, které téma státního dluhu zajímá, full-service a teď můžeme jít na další téma.    MZDY REKORDNĚ ROSTOU    Aspoň tohoto si novináři všimli. Ve druhém čtvrtletí stoupla průměrná mzda meziročně o 8,6 procent na 31.851 korun. To je o víc než dva a půl tisíce korun. Rekord, dámy a pánové. A kdo jste se koukli třeba do středečních lidovek, měli tam mapu, kde jste mohli docela hezky vidět, jak mzdy stoupají v celé republice 🇨🇿 Není kraj, kde by nestouply v průměru aspoň o dva tisíce.    PŘIBUDOU DOKTOŘI    Mladí ve zdravotnictví hrozně chybí. Totální nezájem předchozích vlád způsobil, že třeba u dospělých i dětských praktických lékařů je průměrný věk 50, někde dokonce 60 let 👴🏻 Asi jste si toho všimli. Je to problém i u dalších odborností. S počtem mladých doktorů, který každý rok absolvuje lékařskou fakultu, nejsme schopní zajistit obměnu stárnoucí lékařské populace. Pamatujete, jak jsem se tady rozčiloval, že každý rok 2500 uchazečů skončí pod čarou, i když úspěšně složí zkoušky? Prostě by je na lékařských fakultách neměl kdo učit.     Takže jsme teď v září poslali injekci 135 milionů korun, aby mohly přijímat víc uchazečů. A od příštího roku to rozjíždíme ve velkém. Následujících 11 let budou lékařské fakulty dostávat o 6,8 miliard navíc, to je o 700 milionů korun ročně víc. Bude na platy pro vyučující, kteří dneska místo toho, aby zůstali na univerzitě, radši odchází do praxe, protože tam mají klidně i dvakrát víc peněz. A lékařské fakulty budou moct přijímat o 15 procent víc uchazečů. Hrozně mladé doktory a doktorky potřebujeme. Ve všech krajích.    Reálná čísla místo keců. Doufám, že vás aspoň trochu potěšila. A teď už pojďme na to, jak jsem strávil uplynulý týden.    V Praze jsme zahájili kampaň do komunálních voleb. Náš kandidát na primátora Petr Stuchlík pozval novináře do dneska už legendárního Obchodního domu Kotva. Udělal si tam v prázdném patře pod střechou volební štáb. Přišel jsem ho podpořit a se mnou i primátoři našich moravských a slezských metropolí. Z Brna Petr Vokřál a z Ostravy Tomáš Macura. Chtěli jsme lidem ukázat to, že náš program je konkrétní a je hlavně o investicích. A představili, jaké máme rozjeté projekty ve druhém a třetím největším městě ČR. Od obchvatů, silnic, nemocnic až po sportovní haly a koncertní sál.    Petr Stuchlík pak představil svoje plány. Hlavně to, že chce ve spolupráci s Ředitelstvím silnic a dálnic dostavět pražský vnitřní okruh. Doprava spolu s drahým bydlením je asi to, co Pražáky trápí nejvíc. Takže pokud půjde všechno v pořádku a nebudou nám do toho opět házet vidle koaliční partneři z řad aktivistů, tak úsek 511, který spojí D1 a D11 na Hradec bude hotový za 5 let a celý okruh včetně 519 a 520 přes Suchdol bude hotový za 8 let. Vím, je to ještě hodně let, ale měli jsme to udělat ještě než jsme vstoupili do EU a než vznikly kraje. Byla by to historická událost v dějinách hlavního města. Taky chceme postavit metro D, které potřebuje hlavně jihovýchodní část Prahy.     Petra Stuchlíka tohle všechno evidentně baví a je připravený našemu hlavnímu městu věnovat vše 💪 Postavil kolem sebe tým expertů, za které mluví hlavně dosavadní práce. Třeba náš ministr zdravotnictví Adam Vojtěch mu radí s péčí o stárnoucí obyvatele, dlouhodobě nemocné a podobně. S ekonomikou mu zase radí Aleš Michl oceněný třikrát po sobě jako analytik roku. Petr má i přední odborníky na dopravu, digitalizaci, smart city. Věřím, že společně to dají.    Tak a teď ke mně. Určitě vás zajímá to Německo. Jak celá návštěva vypadala, vám nemusím líčit. Dával jsem fotky v takovém tempu, až pár lidí začalo křičet, že mám zvolnit. Ale ještě mnohem víc z vás si přálo, abych přidal. Pravda je asi někde uprostřed, ne? Takže vám to teď shrnu do textu.     Německo je náš nejdůležitější obchodní partner. Ve vývozu i dovozu. Jen minulý rok to dělalo 89,5 miliard euro. Což je skok nahoru o skoro deset procent oproti roku předtím. Vyvážíme tam 30 procent naší produkce a podíl na dovozu je 25 procent. Taky u nás máme 6000 německých firem, které tu investovaly 20 miliard euro. Tomu se říká strategické partnerství. Musíme ho rozvíjet, ale zároveň si musíme ujasnit naše pozice a taky jasně říct, že jsou věci, přes které prostě nejede vlak. Ano, mluvím o přerozdělování ilegálních migrantů.    Normálně na sebe politici během jednání evropské rady nemají moc času. Teď jsme s paní kancléřkou mohli konečně debatovat v klidu. Přátelsky, i když tvrdě.    Stejně jako v Itálii, na Maltě a v Maďarsku, jsem jí vysvětlil můj celoevropský plán na řešení migrace.     Shodujeme se v něm jen částečně. Kancléřka souhlasí s novodobým Marshallovým plánem pro Afriku. Základ je finanční pomoc severoafrickým státům a státům, odkud ilegální migranti pochází - podobně, jako to máme s Tureckem, i když bez nějaké dohody o výměně uprchlíků. To, na co máme pořád odlišný názor, je samozřejmě příjmání a přerozdělování ilegálních migrantů. Já jsem kancléřce Merkelové řekl jasně, že dokud nezačne platit nulová tolerance nelegální migraci, tak se nemůžeme posunout dál. Stejně si mě ale otestovala a zeptala se: “A co kdybychom vás požádali, abyste přijali dva nebo tři migranty z další lodě?” Absolutně ne, je to otázka principu, znamenalo by to vyslat pašerákům signál, že se podařilo ukecat i Česko. Pro nás je to vyloučené. Všichni, kteří u nás chtějí pracovat, musí mít pracovní vízum a vybírají si je naše firmy a instituce. Jsme svrchovaný stát a Češi budou rozhodovat, kdo u nás bude žít a pracovat, ne Evropská komise nebo jiný stát.    Zároveň jsem jí ukázal výčet toho, jak naše země pomáhá ostatním státům, nechal jsem k tomu udělat i mapu. Od roku 2015 jsme dali 100 milionů Euro ostatním zemím na zvládání migrace, poskytli 1600 expertů, ošetřili jsme v rámci programu MEDEVAC 2500 pacientů a podobně. To je jasný důkaz naší solidarity. Kancléřka pochopila, že náš postoj je pevný a neměnný.    Těch věcí, o kterých jsem potřeboval s paní kancléřkou mluvit, bylo hrozně moc. Prošli jsme si během povídání její impozantní kancléřství i Bundestag.    Mluvili jsme o tom, že máme zájem, aby německé firmy u nás dál investovaly, ale potřebujeme hlavně investice do vědy a výzkumu. Taky o spolupráci na nákupu a prodeji vojenské techniky. Máme vlastní špičkovou výrobu a taky máme v plánu se postupně blížit k dvouprocentnímu závazku výdajů na obranu v rámci NATO. Tady vždycky říkám, že výdaje na obranu je potřeba posuzovat v absolutních částkách. Snažil jsem se to vysvětlit už na summitu NATO prezidentovi Trumpovi, že v našem případě navýšíme výdaje na obranu od roku 2013 do roku 2024 o 150 procent.    Probrali jsme taky dopravu, hlavně železničním spojení mezi Prahou a Mnichovem, které musíme modernizovat, a Prahou a Drážďanami, kde plánujeme vysokorychlostní trať a budeme společně stavět 26kilometrový tunel pro rychlovlaky.    Dál jsem kancléřce vysvětlil můj názor na rozpočet Evropské unie. Vidím v něm možnost lepšího využití až 75 miliard euro. Místo nejasných programů s nejistými výsledky, bychom je měli investovat do toho, čemu říkám protimigrantská diplomacie - podpořit země severní Afriky, které mají zajistit, aby lodě pašeráků vůbec nevypluly na moře a taky zadržovat nelegální migranty na svých jižních hranicích. Taky bychom tyhle peníze měli investovat do stabilizace afrických zemí, odkud nejvíc lidí utíká. Novodobý Marshallův plán.    Těším se na příští setkání evropských lídrů v Salzburgu. Mám plno návrhů na vylepšení boje proti pašerákům v rámci operace Sophia. Naše zahraniční politika musí být aktivní. Mám jasný plán, jak Evropě pomoci v systémovém vyřešení migrace.    Jinak v Berlíně se mi toho podařilo stihnout docela dost. Potkal jsem se s mým dobrým přítelem Wolfgangem Schäublem, předsedou Spolkového sněmu, se zástupci německých think-tanků a položil jsem s Monikou věnec u památníku Berlínské zdi a kytici u památníku Visegrádské čtyřky. V centrále nakladatelství Axel-Springer jsem si povídal s novináři z Die Welt a Bild o výročí roku 1968, o naší menšinové vládě, o migraci, brexitu a mém návrhu reverse charge, který prosazuju už od dob, co jsem byl ministr financí. Mimochodem je to jediný český legislativní návrh od našeho vstupu do EU a za jeho prosazení bojuju už 4 roky… Dal jsem rozhovor Bildu a nadaci Körber-Stiftung.    I moje paní měla dost nabitý program. Měla setkání v Berliner Tafel, což je největší občanské hnutí v Německu, které poskytuje potraviny potřebným a rozděluje to, co už obchodníci nepotřebují. Pomáhají lidem bez práce, podporují rodiny s dětmi, matky samoživitelky nebo chudé důchodce.     Dál jela na Oddělení pro zdraví, péči a rovnoprávnost na berlínské státní správě, kde se potkala s ředitelkou Odboru pro ženy v obtížných konfliktních a životních situacích. Taky byla v tzv. Sousedském domě v Schönebergu, kde se starají o děti a seniory. Dělají pro ně hudební a divadelní workshopy a podobně. Monika pro ně měla Karlovarské oplatky, knihy českých pohádek v německém jazyce a českých lidových písniček 🎶    A zajela i na Breitscheidplatz, kde v prosinci 2016 tragicky zahynula naše spoluobčanka Naďa Čižmár při teroristickém útoku. Monika na její památku položila květiny a zapálila svíčku.    Spolu jsme se potkali až na letišti Tegel a letěli domů.    Zpátky v Praze jsem měl jednání s eurokomisařkou Corinou Crețu. Přijela za námi do Hrzánského paláce jednat o budoucím programovém období i aktuálním čerpání evropských fondů. Byla to příležitost, abych jí zdůraznil, že naše země si potřebuje sama rozhodovat, do čeho je nutné investovat a co má naopak nižší prioritu. Potřebujeme hlavně dobudovat chybějící infrastrukturu a zlepšit konkurenceschopnost našeho hospodářství.    A stejně jako německé kancléřce, jsem i paní eurokomisařce řekl jasně, že se mi vůbec nelíbí navrhovaný evropský rozpočet. Proč máme radikálně zvyšovat výdaje na obranu o 25 miliard euro, když jsme členy NATO? A proč chce EU zvýšit svůj rozpočet na administrativu a úředníky o 23 procent, když odchází Velká Británie? Měli by ho naopak snížit o 15 procent.    Vyrazil jsem v týdnu taky do terénu. Už dlouho jsem chtěl navštívit pana Erwina Junkera, majitele Junker Group. Je to jedna z nejúspěšnějších firem na světě v oblasti obrábění. Konečně jsem našel chvíli, abych zajel do jejich továrny v Holicích. Celkem mají v Česku čtyři podniky a je to typický příklad, jaké firmy u nás potřebujeme.     V Holicích mají nejen výrobu, ale i Technickou akademii a hotel. V něm jsme si dali s panem Junkerem oběd, povídali si v němčině a pak mě provedl po výrobě i akademii. Byl to super zážitek. Dostal jsem jeho knihu Továrník. Je to neuvěřitelný příběh podnikatele.    Další zajímavou technologickou exkurzi jsem měl díky firmě Cubespace. Její inženýři přišli s neuvěřitelně rychlým způsobem stavby domů z jedenáctimetrových kontejnerů. Vtip je v tom, že ani zevnitř ani zvenku vůbec nepoznáte, že kostru té stavby tvoří kontejner. Viděl jsem to na vlastní oči v Březiněvsi, kde postavili mateřskou školku za dva měsíce. A taky v Dubči, kde díky tomu rozšířili kapacitu základky. Prošli jsme si to i s naší ministryní pro místní rozvoj Klárou Dostálovou. Děcka na nás řvaly Ahóóój, dělali jsme si selfíčka, neskutečný bugr 😁    Cubespace staví taky byty, i když zatím hlavně v Německu pro migranty. Mohly by je ale využít naše obce. Je to podle mě ideální způsob, jak zlevnit a zrychlit hlavně sociální bydlení. V našem boji proti šmejdům zneužívajícím dávky na bydlení, by tenhle systém mohl dost pomoct. Obce by si mohly samy postavit bytové domy. Ocenily by to i mladé rodiny, důchodci a samoživitelky. Určitě by za to byli rádi i tam, kde chybí doktor nebo učitel, kterého by starosta mohl motivovat levným bydlením.     Náš stát v bytové politice neuvěřitelně zaspal. Konečně máme konkrétní projekt na výstavbu bytů 👨‍👩‍👧‍👦 Obce a města můžou začít stavět byty a na sociální byty dostanou od státu stoprocentní dotaci. Schválně si přečtěte rozhovor s naší Klárou Dostálovou a taky, co jsem řekl na Svazu měst a obcí. Hážu do komentářů.    Už jsem v předchozích hlášeních psal o programu na podporu bydlení pro páry a rodiny do 36 let. Dali jsme do něj letos 650 milionů a od příštího roku počítáme s miliardou. Kdo jste to nezaznamenali, dávám znova odkaz.    Co bych vám ještě mohl napsat, když už jsem na šesté straně? V Sezimově Ústí jsem uctil památku prezidenta Beneše u příležitosti 70. výročí jeho úmrtí. Ve Valdštejnské jízdárně jsem byl na zahájení výstavy Františka Kupky. Na Pražském hradě jsem vystoupil na XVI. sněmu Svazu měst a obcí. Apeloval jsem na starosty, aby začali investovat. Vemte si, že v letech 2014 až 2017 se zvýšily příjmy obcí skrz rozpočtové určení daní o 30 procent. Takže teď mají na účtech dohromady s kraji cca 220 miliard korun. Je potřeba, aby se tyhle peníze využily ve prospěch lidí: stavěly se byty, silnice, parkoviště, školy, školky, domovy seniorů, alzheimer centra a sociální zařízení.    Potom se vyhlašovaly výsledky soutěže Nejlepší starosta 2014-2018. Bylo mi ctí předat cenu vítězům pro Středočeský a Liberecký kraj. A gratuluju našemu Petrovi Vokřálovi z Brna, který vyhrál titul nejlepšího primátora 👍    Což mi připomíná, že u metra Pankrác jsme měli první Sousedskou večeři. Takové budou po celém městě až do voleb. Pořádá je náš kandidát na pražského primátora Petr Stuchlík. Jídlo a pití bylo super a lidi se výborně bavili. V médiích se ale stejně stal hlavní hvězdou Pan Vajíčko. Nedělám z toho vědu. Kluk se napil, hodil dvě vajíčka, netrefil se. Čtyři měl ještě u sebe 😱 Já jsem si toho teda ani nevšiml. V novinách jste asi viděli zásah ochranky. Já osobně bych s ním radši promluvil a vysvětlil mu, že se mýlí. A že se vlastně on sám stal obětí štvanice proti mně. Teď má na krku přestupek proti občanskému soužití 🙈    A teď dál. Potkal jsem se s paní Evou Filipi, naší velvyslankyní v Sýrii. Jsme jediní z EU, kteří tam mají velvyslance. Je to unikátní, bohužel jsme tuhle pozici nevyužili. Budu se snažit to změnit.    Měli jsme jednání na Radě pro výzkum, vývoj a inovace, hlavně o mezinárodní vědecké spolupráci s Německem a Indií. A já jednal taky přímo s prezidentem Indické republiky Ramem Nathem Kovindem 🇮🇳 který k nám přijel na pozvání pana prezidenta Zemana. Bavili jsme se hlavně o hospodářské spolupráci, obraně, bezpečnosti, vztazích mezi Indií a EU. Indie je jedním z našich nejvýznamnějších partnerů v Asii. Hlavně pro náš automobilový a těžký průmysl. V Indii mohutně investují třeba Škoda Auto, Bonatrans, Technicoat, Tatra, Škoda Power, Vítkovice Machinery Group a další.    Včera jsem byl v Havířově. Pořádali Havířovské slavnosti 2018 a já si perfektně užil koncert Michala Davida. Tradičně v kotli. Lituju, že jsem v pátek kvůli pracovním povinnostem nestihl koncert Elánu. No každopádně jsem si dal bramborák, který mi Pražáci neodložili a měl jsem taky skvělou palačinku s nutelou a banánem 😍 Sabotáž na dietu, ale nešlo odolat. Cestou domů jsme si dali s Michalem rande na Rohlence v KFC a krátce povečeřeli 🐔 On odtud pak jel koncertovat na Slovensko a já domů do Průhonic.    Tak myslím, že by to pro tento týden stačilo. Mějte se fajn."
0cfdd6cc27778523093041f623cda0f4,"Brusel právě teď. S Angelou Merkelovou 🙂"
0ffd2ee618a8171bd1ab2b0f02b86b89,"Pečlivě se připravujeme v menších skupinách, ČR dnes odpoledne spolu s Angelou Merkelovou, Markem Ruttem, Micheálem Martinem, Klausem Iohannisem , Antóniem Costou a Charlesem Michelem."
14034264537b3fd8996dee33111b920d,"Vážené dámy, vážení pánové!    Děkuji vám za pozvání a také za možnost vystoupit na této konferenci. Jsem rád, že se tato akce věnuje právě obraně a bezpečnosti České republiky. Chtěl bych na tomto místě jménem naši vlády zdůraznit, že i navzdory ekonomické krizi způsobené pandemií koronaviru naše vláda na obraně, bezpečnosti a armádě určitě nebude šetřit. Naopak, masivně investujeme a investice do bezpečnosti našich občanů právě i v krizi prudce zvyšujeme a budeme v tom pokračovat i v budoucnosti.    Po dlouhé době jsme první vládou, která se zavázala splnit naše závazky v rámci NATO, konkrétně závazek, že každá členská země dá dvě procenta svého HDP na obranu do roku 2024.    A v tomto volebním období naše výdaje na obranu určitě dosáhnou 1,4 procenta z našeho celkového HDP. Když jsme přebírali Ministerstvo obrany v roce 2014, byl jeho rozpočet 42 miliard. A na konci současného volebního období v roce 2021 bude rozpočet obrany 85,3 miliardy. Takže to znamená nárůst výdajů o sto procent.    A mě strašně pobavilo, když jsem teď četl, že bývalý poradce amerického prezidenta v knížce mluví o nějakých blábolech. Takže pokud máte někdo na něho mail, já mu rád pošlu tuhle tabulku. V roce 2007 jsme dávali na obranu 54 miliard, a to bylo 1,6 procenta HDP. A v roce 2019 už to bylo o šest miliard více, ale jenom 1,1 procenta. Takže já myslím, že je to ta trojčlenka, o které jsem mluvil. Samozřejmě letos to bohužel vypadá, že budeme mít velký propad HDP, který bude zkrátka znamenat, že to procento se navýší. Ale já myslím, že všichni tomu rozumíte, a dokonce tomu rozuměl i pan prezident Trump, který to ocenil, jak se píše v těch memoárech, a dokonce i paní Merkelová za mnou přišla a řekla: „Dobře jste mu to řekl, pane premiére.“ Teda my si tam tykáme všichni, takže „Andreji.“    Takže já myslím, že je to jasné, a i když tady byly nějaké hlasy, že budeme šetřit – nebudeme. Já jsem samozřejmě jenom vyslovil domněnku, že na ty BVP za těch 50 miliard bychom mohli dostat nějaký úvěr. Ale to neznamená, že je nebudeme nakupovat. Určitě budeme. A takhle se v minulosti nikdy nenakupovalo, a my naše programové prohlášení plníme. Takže já jsem rád, že máme ministra obrany, který se nebojí rozhodovat o nákupech či investicích, což v minulosti nebylo úplně běžné.    Nakoupili jsme americké vrtulníky, nakoupíme francouzská děla, izraelské radary, protiletadlové komplety a spoustu další moderní výzbroje. Koupíme našim vojákům automobily, nákladní automobily, bojová vozidla pěchoty, bezpilotní prostředky i drony. Armáda se proto konečně zbavuje zastaralé, nepojízdné a rozpadající se ruské techniky, někdy staré i čtyřicet let i víc. Ano, nedávno v Táboře jsem viděl techničák toho ÚAZ. Prvního ledna 1980. Máme ještě takových aut 1 200. A místo ní nakupujeme moderní a efektivní techniku od našich západních spojenců a samozřejmě domácích výrobců.    A samozřejmě je ale naší prioritou nechat výraznou úlohu i pro české firmy a podporovat právě i náš domácí průmysl, který tak bude mít v modernizaci vojenské techniky naší armády zásadní roli. V případě tří největších plánovaných akvizičních projektů, pásově BVP, dělo a protiletadlový komplet Shorad má být zapojení domácího průmyslu velmi významné. Z odhadovaných nákladů v hodnotě cca 68 miliard korun májí být minimálně ze 40 procent zapojeny domácí firmy. To je přibližně 27 miliard pro české firmy.    A nejde samozřejmě jen o výrobu a práci pro české dělníky, ale i o významnější podíl českých firem na výzkumu a vývoji špičkových technologií pro obranu našeho státu. Český zbrojní průmysl měl velice velkou a bohatou tradici. Dokonce v roce 1937 jsme byli největšími výrobci zbraní na světě. Tedy než jsme si ho sami v 90. letech zlikvidovali. Ale díky světoznámé kvalitě byl pýchou této země a my na tuto tradici musíme znovu navázat.    Bezpečnost se ovšem netýká jen ochrany naší teritoriální integrity, obrany našeho území nebo území našich spojenců v NATO. Koronavirovou krizi jsme dobře zvládli i díky nasazení naší armády, která se ochotně a výrazně podílela na testování či distribuci ochranného materiálu. Naši vojáci jezdili po republice, pracovali 24 hodin denně a já bych jim za to rád na tomto místě osobně ještě jednou poděkoval. Jsme na ně opravdu pyšní.    Ale ještě nejsme v tom post-covidu. Já jsem ráno mluvil s ministrem zdravotnictví, máme nárůst 124 za minulý den a polský premiér se na mě zlobí, že testujeme pendlery ze Slezska. A my v té Karviné asi budeme muset přikročit k nějakým lokálním opatřením. Takže ten vir je tady a nikdo neví, jak tady dlouho bude. A nikdo neví, jaký bude dopad na naši ekonomiku. Já jsem se ráno díval na plnění rozpočtu k 24. 6. Máme nižší příjmy o 56 miliard v daních a vyšší výdaje o 120 miliard. Ale ty výdaje všichni vědí, kam jdou.    Takže naše armáda pomáhala i během povodní. Byl jsem před pár týdny v Šumvaldu a viděl jsem tu katastrofu, kde čtyřicet armádních ženistů se svou technikou zachraňovalo majetek občanů i obce a jak mohli, tak pomáhali lidem i rodinám. Je důležité, že lidé chápou, že je tu armáda pro ně i v okamžicích nějaké neočekávané přírodní události. Kdyby na to přišlo, dokážeme velmi rychle postavit i potřebné polní nemocnice.    Naše členství v NATO samozřejmě považuji za naprosto zásadní pro naši bezpečnost. Rád bych ale zdůraznil, že si armádu neudržujeme a nevyzbrojujeme jenom kvůli NATO nebo kvůli tomu, že jsme to někomu slíbili. Armádu budujeme především kvůli sobě, naším občanům, protože naše vlastní bezpečnost a odolnost je především naše vlastní zodpovědnost. Navíc je to i věcí naší národní hrdosti a vlastenectví, ochrany naší státnosti, demokracie, institucí i tradic. Jsme povinni se o ochranu a obranu naší země starat nejen kvůli budoucím generacím, ale též kvůli našim předkům, kteří se o náš samostatný stát v minulosti zasloužili.    Právě oni nasazovali za tuto republiku život a mnozí o něj i přišli. Od legionářů za první světové války přes odbojáře až po parašutisty či slavné a hrdinné československé letce za druhé světové války. Osobně jsem proto velice hrdý na naše české vojáky v zahraničních misích. Především v Afghánistánu odvedli spoustu skvělé a obětavé práce a někteří tam bohužel položili život v boji s terorismem.    Řekl jsem, že za svou bezpečnost jsme zodpovědní hlavně my sami. To je jistě pravda, současně jsme ale součástí kolektivní bezpečnosti, protože jsme platným členem Severoatlantické aliance, a jako vláda směřujeme k tomu, že svůj dvouprocentní závazek vůči našim severoatlantickým partnerům v roce 2024 splníme.    Kromě bezpečnosti se v poslední době často skloňuje i téma odolnosti, kterou já osobně chápu jako určitou bezpečnost v širším slova smyslu. Co je to odolnost, to jsme si na vlastní kůži zažili během koronakrize a já věřím, že jsme velmi dobře obstáli. Součástí odolnosti je i rozhodnost a akceschopnost a i tu jsme jako stát i vláda prokázali. Ukázalo se, že máme schopné a erudované odborníky i skvělou hygienickou a epidemiologickou službu.    Soustředíme se pochopitelně i na jiné aspekty odolnosti, například ochranu našich telekomunikačních sítí, strategických objektů, kybernetickou bezpečnost, ochranu osobních, firemních a státních dat. Musíme se prostě umět lépe chránit před hackerskými útoky, které nedávno postihly dokonce i některé naše nemocnice. Důležitá je nepochybně ochrana před dezinformacemi.    Já bych tady ale rád upozornil ještě na jednu věc. Součástí odolnosti a bezpečnosti je i zamezení úniku informací do médií. Do budoucna bych už nechtěl zažít, aby do médií unikaly tajné a strategicky důležité informace, a doufám, že to budou příslušné orgány velmi tvrdě postihovat.    Součástí bezpečnosti a obranyschopnosti země je i důvěryhodnost a spolehlivost vlády, a já bych proto našim občanům i našim spojencům rád vzkázal, že se na nás vždycky mohou spolehnout. Děkuji."
172f784871557618cd7d11312aa75ee9,"Dnes r. 1954 se narodila dcera luteránského pastora    Německo-polské kořeny  Mládí v NDR  Doktorát z fyziky  Rok ve squattu  Ve třiceti jí otec řekl:  daleko jsi to nedotáhla   Kohl o ní řekl:  neumí držet příbor   Ráda Wagnera  Politika je řízení projektů, ne ideologie    Angela Merkelová https://t.co/NHUi4DBK3z"
210f725acc18ae8092ec6efda8eb0d59,"Angela Merkel popřála všem Čechům k významnému výročí 🇨🇿 🇩🇪"
2cddaa31aa2ba1154d07a2c625f89aa3,"Paní @vrecionova lže. Nikdy, opakuji, nikdy jsem kancléřce Merkelové netelefonoval s tak nesmyslným požadavkem, aby si  zkrotila  paní Hohlmeierovou. Fakt úlet. A divím se, že ji @P_Fiala nechá takové lži bez důkazů veřejně tvrdit. Buď je předložte, nebo se, prosím, hned omluvte. https://t.co/j5bVerTmZg"
31E49AE460DB70F9937D282A7E9DA3CD,"Čau lidi, tak si tady přemýšlím, jestli vás ještě můžu zdravit “Čau”, když jsem premiér. Asi jsem pořád trochu ve stresu z toho, jestli budeme schopní rozpohybovat ten šílenej státní moloch tak, aby konečně začal fungovat jako rodinná firma s tahem na branku.    No nic, i když jsem teď premiér, nebudu mluvit jinak než předtím (mimochodem, to „Čau lidi“ jeden komentátor okopíroval a začíná tím jeho pořad – přiznám se vám tady tajně, že na něj občas koukám).    Jsem moc rád, že jste tady. Že jste se mnou zůstali. A samozřejmě taky vítám vás všechny, co jste si mě v poslední době zalajkovali, nebo sem jen nakukujete.    Tenhle týden měl dvě části. Před jmenováním, a po něm. Měl jsem obrovský stres a pocit, že mi uklouzne podlaha. Bušilo mi srdce, ale potom to přešlo. Když jsem stál na Hradě u okna, jen tak sám pro sebe jsem si uvědomil, co jsem to udělal 🤓    Byla to kratičká chvilka, kdy jsem měl čas na sebe. A mí nejbližší kolegové to vycítili a nechali mě chvilku být. Jen mě vyfotili.    Pak jsme v úterý seděli se všemi našimi budoucími ministry. Měla to být pracovní porada, seděli jsme všichni v jedné malé zasedačce na Chodově. Tedy, malé… Ona je docela velká a seděli jsme v ní celé volby, měli jsme tam volební štáb – ale ministři se do ní vešli jen tak tak. A ačkoliv jsme to nikomu neříkali, tak to novináři vyňuchali, řekli si to mezi sebou a pak na nás čekaly dole celé štáby. Obdivuju je, vydrželi to až do odpoledne.    Co bude dál? Jak už určitě víte, příští středu jmenuje pan prezident naši novou vládu. Ta začne ve 14 hodin na Úřadu vlády pracovat. Je to na Malé Straně, na Klárově, je dobře, že je blízko ministerstvo financí a sněmovna. Tam můžu chodit i pěšky, abych se občas provětral.    K premiérovi patří taky nádherná Kramářova vila, co je kousek od Úřadu vlády. Pokud ji moji předchůdci nezpřístupňovali veřejnosti, tak já to rád udělám, abyste to taky viděli.    Kromě tisíců mailů a SMSek od vás, čehož si vážím nejvíc, mi blahopřáli i někteří další významní lidi. Přišel dopis od britské premiérky Theresy Mayové. To jsem viděl poprvé v životě. Dopis s hlavičkou Downing Street číslo 10! Moc mě to potěšilo.    Taky mi volala kancléřka Angela Merkelová, volal i příští rakouský premiér Sebastian Kurz, taky maďarský ministr zahraničních věcí, dostal jsem dopis od maďarského premiéra Viktora Orbána, od izraelského premiéra Benjamina Netanjahua a řady dalších. Taky mi poslal SMSku šéf německého parlamentu, můj přítel Wolfgang Schäuble.    A dal jsem v posledních dnech, po pauze po volbách, vícero rozhovorů, snad jste je slyšeli na Radiožurnálu a Frekvenci 1, nebo četli na Idnesu a v Právu. Novináři by si rádi stále povídali, ale já skutečně musím pracovat a nemůžu trávit celý den odpovídáním na jejich dotazy. Někteří mě vždycky na úvod oslovují “pane premiére,” já je žádám, ať to neříkají, protože třeba budeme brzy v demisi a bůhví, co bude dál.    V těch rozhovorech jsem řekl pár věcí, které říkám pořád a každému, protože mi připadají hodně důležité. S ODS máme 103 poslanců. Mohli jsme mít koaliční vládu, ale oni nechtějí, tak uvidíme, jestli je přesvědčíme aspoň na toleranci. Bylo by fajn, kdyby se ve sněmovně našli nějací rozumní poslanci, kteří by naši vládu tolerovali a nechali nás pracovat, když už s námi tedy nechtějí makat ve vládě.    Taky jsem do novin řekl, že bych chtěl přesvědčit lidi, kteří mě nemají rádi, že se mýlí. No, někteří z vás mi napsali, že jsem naivní a že je nepřesvědčím. Nevadí, aspoň to zkusím 😉    Jeden z komentátorů, který mě systematicky kritizuje a dokonce i vyzýval k demonstracím proti mně, Bohumil Pečinka mě strašně potěšil, když napsal do Reflexu, kde mě fakt všichni svorně nenávidí, že v Čechách má premiér moderovat vládu, která rozhoduje ve sboru, zatímco v Německu mají princip, že za vládu mluví premiér a úkoluje ministry. No škoda, že jsme tohle nedovezli v jednom balíku s většinovým systémem. To jsme mohli být už úplně někde jinde 👍    Naši budoucí ministři, ze kterých jsem sestavil Vládu pro lepší Česko, se už chodí představovat panu prezidentovi a v médiích můžete vidět první vlaštovky toho, na čem se chystají pracovat. Třeba od Tomáše Hünera čekáme všichni, že vyřeší ty nejhorší průšvihy na ministerstvu průmyslu: lithium, nevyčerpané miliardy na rychlý internet a další věci.  Na mě čeká ještě palčivější záležitost: hned den poté, co bude jmenovaná naše nová vláda, odlétám do Bruselu jednat o migraci, bezpečnosti Evropy a Brexitu. Taky se zúčastním Eurosummitu. Předcházející vláda mi zanechala plno nevyřešených problémů s EU. Přemluvil jsem pana prezidenta, aby nás jmenoval už 13. prosince, abych začal aktivně prosazovat naše názory na ilegální migraci, hlavně její zastavení mimo Evropu a boj s pašeráky, protože ti dneska určují, kdo přijde do Evropy a kdo ne.    Jak asi víte, Evropská komise nás žene před soud, že jsme se odmítli podvolit kvótám na přerozdělování migrantů. Budou po nás chtít pravděpodobně velkou částku. Je to celé nenormální, šéfové EU jsou zacyklení v kvótách a vůbec nechápou, že ty nic nevyřeší. Naopak v očích našich občanů i občanů dalších zemí se jejich image ještě zhorší.    Jsme v téhle situaci i proto, že náš odcházející premiér a jeho ministr vnitra toho pro nás moc nevyjednali. Dokonce se prý za celou tu dobu ani nesešli s komisařem pro migraci. Takže začínám od píky. Svolal jsem poradu lidí z ministerstva vnitra, obrany, financí, úřadu vlády a nasávám všechny informace, abych byl co nejvíc v obraze.    Vemte si tu absurditu: sestřička z Kyjeva nebo chirurg z Oděsy, které náš pracovní trh potřebuje, protože pro tyto profese nemáme dostatek našich občanů, čekají rok a půl na povolení. Mezitím se sem přes Sicílii hrnou tisíce lidí, většina z nich nemá žádné doklady. Většinou neutíkají před válkou, prostě je sem vozí pašerácká mafie. A právě tahle mafie, která podle dat Europolu z roku 2017 vydělala za rok 5,7 miliardy eur na byznysu s migranty, je náš nepřítel číslo jedna. Ptám se: kdy naposledy se nám nějaké pašeráky podařilo zastavit nebo odrazit? Kdy se nám podařilo rozprášit nějakou jejich síť? To je teď úkol Evropské unie číslo jedna. Ne trestat vlastní členy za to, že se odmítají podílet na naprostém nesmyslu.    Prosím, držte mi palce, budu to potřebovat. A pište, budu rád."
3a887ad85d975942182b8316d2696546,"Právě jsem hovořil s Angelou Merkel. Informoval jsem ji o současné vážné situaci v česko-ruských vztazích. Zároveň jsem ji požádal o podporu bilaterálně i v rámci EU a NATO. Ujistila mě, že Německo za námi pevně stojí."
3c4fc8a8aa860916f363b2c8c6d26b3f,"Chcete znát důvod, proč jsem chtěl být rychle premiér alespoň menšinové vlády a nechtěl se pouze donekonečna utápět v předem ztracených vyjednáváních?! Je to jednoduché. Evropa řeší velké téma, migraci, komise na nás podala žalobu a já to nechci nechat jen tak. Chci být u toho. Musíme to řešit. Po Bruselu, kde jsem se seznámil také s bulharským premiérem a lidsky jsme si sedli, jsem teda vyrazil do Bulharska. Jezdí tam teď celá Evropa, včetně Evropské komise nebo německé kancléřky Merkelové, protože do konce června mají předsednictví Rady EU. Co jsme řešili je jasné. Naše národní zájmy v EU a naše názory na migraci, kvóty, nebo třeba rozpočet. A shodli jsme se. To je důležité. Když nebudeme mít spojence, nikdy svůj zájem neprosadíme. Potkal jsem se s premiérem i bulharským prezidentem. Koukněte na video."
3e6b91b41cd733f595524caae04af592,"Čau lidi, nejdřív z celého srdce blahopřeju naší Vivien k 18. narozeninám 🎂 Je neuvěřitelné, jak to uběhlo. Vivi odmaturovala, v říjnu jede studovat do zahraničí, tak si ji musím užít co nejvíc, než odejde z domova.     A jak zvládáte ty vedra? Příšerný hic prý potrvá ještě týden, místy předpovídají dokonce čtyřicítky. A do toho na dálnicích karavany, narvané kombíky s rodinami, SUVčka s loděmi na přívěsech. Sám jsem to ve čtvrtek zažil kolem Mnichova. Tenhle víkend má být nejhorší. V Německu totiž v některých spolkových zemích vypukly školní prázdniny a v jiných končí. Čili směrem k moři i od moře jsou zácpy na hranicích i mýtných bránách. Přeju hodně nervů, kdo třeba právě teď trčíte v koloně a narazili jste na tohle moje týdenní hlášení. Napíšu vám ho dlouhé jako obvykle. Ať máte co dělat 😂    Možná jste četli můj včerejší článek pro Novinky. Pojmenovaný je sice “Babiš: Nelegální migraci se musíme ubránit za každou cenu”, ale hned ze začátku pan redaktor otevřel módní téma diplomek. Prý jak jsem to měl já a jestli mám čisté svědomí. Tak jsem mu řekl, že jsem ji psal o Všeobecné dohodě o clech a obchodě, o tzv. GATT, kde pracoval i můj táta. Ťukal jsem ji po večerech na psacím stroji s kopírákem a kouřil, denně jsem dal dvacet červených marlborek. Taky Sparty, Lípy a Gitanky.    Větší část tohohle týdne jsem strávil v zahraničí u našich německých a rakouských partnerů. Původně jsme měli s Monikou v plánu, že si aspoň v Rakousku dáme trochu oddech a něco jako jednodenní dovolenou, trochu se projdem, dáme kafe a trhanec, který mimochodem miluju, ale ani to nevyšlo. Vrhla se na mě Nova kvůli pořadu, jak tráví politici léto. A pak jsem celou dobu odpovídal na všechny maily a řešil vzkazy od lidí ohledně kauzy H-System. Takových případů, kde byli lidi okradení kvůli vytunelovaným bankám, kampeličkám, fondům bylo víc. Rychle zapomínáme, tak by bylo asi dobré si je připomenout.    Je to hrozný případ. Psal jsem vám k tomu informace na Facebook i Twitter průběžně. Družstvo Svatopluk mě požádalo, abych byl mediátor a správce konkurzní podstaty s tím souhlasil, protože jejich vztah už je tak nepřátelský, že spolu nedokážou asi mluvit. Od té doby se mi ozvalo i sdružení Maják, které zastupuje další část podvedených klientů. Do hodiny jsem jim dal termín a uvidím se s nimi v pondělí. Pevně věřím, že se nakonec všechny strany dohodnou a lidi nebudou muset opustit domovy, na které si tvrdě vydělali a svépomocí si je dostavěli. Napíšu vám zprávu, jak schůzka se správcem konkurzní podstaty, zástupci bytového družstva Svatopluk i Majákem dopadla. Pokusím se jim pomoct hlavně v tom, aby spolu začali mluvit, ne se akorát navzájem obviňovali.    Zpátky do Německa. Bavorský premiér Markus Söder mě s Monikou pozval na Bayreuthské hudební slavnosti. Byl tam i s manželkou. Je podnikatelka a řídí rodinnou firmu. Mají stejně staré děti jako my s Monikou, takže téma byla samozřejmě i rodina. Je to akce s dlouhou tradicí. Zlatý hřeb byla  opera Lohengrin od Richarda Wagnera, který ji mimochodem začal psát v létě 1845 v Mariánských Lázních. První přestávku jsem oficiálně jednal s bavorským premiérem a druhou jsem si povídal s jeho paní o podnikání. Jako vždycky jsem kromě kultury chtěl s Markusem probrat ty nejdůležitější politické věci. Bavoři jsou naši sousedi a máme dobrou přeshraniční spolupráci a velmi dobré vztahy v byznysu a výzkumu, BMW chce u nás na Sokolovsku investovat.    Mluvili jsme o spolupráci našich policistů. Už od roku 2007 funguje společné Centrum česko-německé policejní a celní spolupráce v Petrovicích a ve Schwandorfu.    Téma číslo jedna je teď ale samozřejmě migrace. Máme úplně shodný názor, že je potřeba chránit hlavně vnější hranice Unie, potírat převaděče a pomáhat lidem v jejich zemích. To je jediný konstruktivní způsob, jak nelegální migraci zastavit v zárodku    Probrali jsme i hospodářské vztahy, železnici mezi Českem a Bavorskem, vědeckou spolupráci mezi školami a taky institucemi, společný vesmírný výzkum.     Ale jak říkám, téma číslo jedna je migrace. Bylo to tak i v Rakousku, kam mě zase pozval pan spolkový kancléř Sebastian Kurz. Podle médií jsem byl druhý český politik po Václavovi Havlovi, který se zúčastnil Salzburských kulturních slavností. Nejdřív jsem se tam ale musel protlačit po zúžených dálnicích. Němci i Rakušané teď horečně opravují, není to jen naše D1 😭 Ale zato tam na nás čekala úžasná akce. Mozart, Bernstein, Strauss, jejichž hudba se rozhléhala sálem divadla Felsenreitschule, to byl zážitek.     Sjela se sem spousta špiček veřejného života, takže je to skvělá příležitost si popovídat s evropskými státníky neformálně. Ta skutečná jednání se totiž častokrát odehrávají mimo oficiální zasedačky v Bruselu. Kromě Sebastiana Kurze, jsem si domluvil i schůzku s estonským předsedou vlády Jürim Ratasem a britskou premiérkou Theresou Mayovou. S pány premiéry jsem jednal na čtyři oči, s paní Mayovou jsem jednal oficiálně poprvé.    S Jürim máme společné velké téma digitalizaci státní správy a digitální ekonomiku. V Estonsku podáte daňové přiznání za dvě minuty. Pozval jsem ho do Prahy. Přiletí v listopadu i s manželkou a chceme společně zorganizovat konferenci o digitalizaci, aby nám představili, jak to v Estonsku funguje.    S paní Mayovou jsme zase samozřejmě probrali Brexit. Je to smutné, ale musíme se aspoň snažit, aby jeho následky pro nás byly co nejmenší. S Velkou Británií máme historicky skvělé vztahy a budeme se je snažit udržet. A 50 tisíc našich lidí v Anglii pracuje. Slyšel jsem od některých evropských politiků, že jednání s Velkou Británií je zbytečné, když odchází. To je ale hloupost. Vždycky budou důležitý obchodní partner a taky náš spojenec v NATO. Plus ještě 20 procent té dohody o vystoupení z EU není dojednaných a my se k nim jako členský stát chceme vyjadřovat. Nakonec jsem paní Mayovou pozval na koncert České filharmonie v Londýně 24. října k příležitosti založení Československa. A samozřejmě jsem na naši skvělou filharmonii pozval Sebastiana Kurze, protože naši zahrají i ve Vídni 24. listopadu.     Jak říkám, takové akce jsou nejlepší příležitost poznat politiky jako lidi. A lidsky si popovídat. Proto jsem vzal i svou paní, společně jsme se seznámili se Sebastianovou přítelkyní Susanne nebo s manželem paní Mayové Philipem. Společně jsme pak zašli na Mozartovu Kouzelnou flétnu. Akorát teda Jüri s sebou manželku neměl, protože čekají čtvrté dítě, tak jsem mu řekl, že je borec, když má čtyřicet a už se mu povedly čtyři děti.    Samozřejmě si mé paní nemohl nevšimnout bulvár. Bild napsal, že Monika je  eye-catcher večera”! Taky si s ní povídala kancléřka Merkelová. Chvilku spolu dokonce mluvily česky a paní kancléřka jí vyprávěla, jak si u nás v Česku dělala doktorát v pražském Ústavu organické chemie a biochemie. To jí bylo kolem třiceti. Schválně si to dejte do Googlu a najdete její fotky. Kancléřka Merkelová taky s nostalgií vzpomínala na smažák a valtické víno. Nakonec jsme si spolu dali weisswurst v kaiserce.    Jinak všechny schůzky, co jsem měl, se točily kolem migrace. A z rozhovorů jak v Německu, tak v Rakousku mám takový pocit, že to bude hlavní téma příštích evropských voleb. Myslím, že mlčící většina dá najevo svůj názor. A doufám, že zásadně změní složení Evropského parlamentu a Evropské komise.    Když hejtman spolkové země Salcbursko Wilfried Haslauer zahajoval ráno festival, řekl pár věcí, pod které bych se okamžitě podepsal. Mluvil o tom, že Evropu spojuje hlavně kultura, křesťanství, stavební sloh, všechno, co tady naši předkové vybudovali, společné hodnoty, které musíme bránit. Myslím, že ne všichni evropští politici si tohle uvědomují a jsem přesvědčený, že pro některé z nich bude výsledek příštích voleb překvapení. Nechci, aby jiné zvyky, jiné náboženství a jiná kultura Evropu převálcovaly. Dědictví našich předků musíme ubránit.    Můj názor na nelegální migraci je jasný a nezměnil se od začátku. Musíme ji zastavit. Napsal jsem to i v dopise italskému premiérovi Giuseppovi Contemu, který mě předtím vyzval, ať spolu probereme přerozdělení 450 migrantů, kteří nedávno dorazili do Itálie. Můj dopis byl trochu delší. Hlavně jsem mu zopakoval, že přerozdělování není žádné řešení. Kdo čtete moje hlášení, tak víte, jaká jsou řešení nelegální migrace, která urputně prosazuju: australský model, hot-spoty na severu Afriky, pomoc lidem v zemích, odkud nejvíc utíkají, rozšíření pravomocí agentury Frontex, aby do ní netekly stamiliony euro jen za to, že bude reportovat, kudy k nám nelegální migranti jezdí.    Vždycky mě hrozně zamrzí, když uslyším, že Česká republika není solidární. V přepočtu na naši ekonomickou sílu jsme jedna z nejsolidárnějších zemí vůbec! A speciálně Itálii pomáháme s nejrůznějšími projekty. Třeba jsme minulý rok vyčlenili 10 milionů euro na posilování pobřežní stráže a pobřežních kapacit v Libyi, což je akce vedená právě Italy.    Těším se, že si o tom všem s Giuseppem promluvíme na konci srpna v Římě.    I v tomhle vedru mě ale pár věcí dokázalo fakt potěšit. Tak třeba. Mezinárodní agentury zvedly naší zemi rating ze stupně A+ na AA-. To je skvělé hodnocení. Týká se to dlouhodobých závazků v domácí i cizí měně. Hlavně se našim vládním institucím daří hospodařit s přebytkem. V roce 2016 to bylo 0,7 % HDP a minulý rok dokonce 1,6 % HDP. A dál snižujeme zadlužení v poměru k HDP. Výrok ratingové agentury Standard & Poor’s potvrdila japonská JCR.    Jsme už teď dlouhodobě mezi pěti nejmíň zadluženými státy Evropské unie. Takže já bych byl fakt, ale FAKT rád, kdyby někteří politici i makroekonomové, kteří nás nemají rádi, mluvili objektivně. Když se opírají do našeho plánovaného rozpočtu, neustále omílají ten plánovaný schodek 50 miliard. Trochu jim uniklo to slovíčko PLÁNOVANÝ. O mě je totiž dobře známo, že tlačím na lepší výsledek, než je na papíře. Vemte si, že třeba v roce 2016 jsme plánovali schodek 70 miliard a nakonec skončili 61,8 miliard v plusu! Letos plánujeme mínus 50 miliard, ale před pár dny jsem to kontroloval a hádejte: jsme v plusu 4,4 miliardy.    Co je strašně důležité, že máme v přebytku i důchodový účet. Dokonce o 2,8 miliardy. A když se budeme bavit o státním dluhu, pořád nechápu ty řeči o tom, že ho zvyšujeme. Někteří to opakují. Pořád dokola. Přitom náš státní dluh neustále klesá. I při tom plánovaném deficitu 50 miliard nám znova klesne. Ty skutečné počty se totiž odehrávají vždycky na konci roku. Což samozřejmě naše kritiky nezajímá. Takže když třeba výhodně prodáváme dluhopisy, hned napíšou, že se propadáme do dluhu. To bych ale musel dát každému takovému komentátorovi školení, aby to pochopil 🤓    Co je skvělé, že výběr daní a pojistného neustále roste, třeba jen za červen stoupl meziročně o 61,3 miliard. Ne, přátelé, nestalo se to jen tak. Je to díky kontrolnímu hlášení a díky EET. Podnikatelé odvádějí daně poctivěji než kdykoli předtím 👍    A peníze se vrací zpátky do lidí. Ukážu vám to na pár číslech: Na důchody jde o 37,8 miliard víc, na školství o 25,7 miliard víc, na zdravotnictví o 20 miliard víc, zvyšujeme i výdaje na sport o 2,1 miliardy, na vysoké školy plus 1,8 miliardy. Do dopravních staveb dáme 50 miliard, na opravu a údržbu silnic 26 miliard. Celkově navyšujeme investice na 78,8 miliard.     Tenhle rozpočet jsme schválili ještě za naší menšinové vlády. Samozřejmě přišli naši koaliční partneři a mají svoje představy. Budeme pokračovat v jednání po vládních prázdninách, to znamená v půlce srpna. Chci po každém ministrovi, aby hlavně hledal úspory a šetřil na provozu. A ty ušetřené peníze dáme opět do lidí, hlavně do těch, kteří mají teď nejhorší platy: pracovníci v kultuře, sociální sféře, ve školství.    To, že obchodníci poctivěji platí daně, je vidět i na tom, že mnohem svědomitěji vydávají účtenky. Pomohla tomu i naše hra Účtenkovka, do které se třeba minulý měsíc zapojilo skoro 380 tisíc lidí. A odměny jsou sladké. Teď nedávno naše Alena Schillerová předala dvěma šťastným výhercům ve Valašském Meziříčí klíčky od zbrusu nových Fordů EcoSport. Další slosování je 15. srpna. Takže, kdo ještě nehrajete, rozhodně to pojďte zkusit.    Schválně jsem koukl, jací lidi s námi vlastně hrají. Když se to vezme podle věku, tak skoro polovina má mezi 30 a 50 lety. Ale co mě hrozně potěšilo, že skoro čtvrtina jsou lidi od 50 výš, dokonce 4 procenta jsou lidi nad 70 let. Takže je super, že i lidi, kterým internet vstoupil do života jako totálně nová věc, se účastní. Jak říkám, je to dobrá věc. Nakoupit jdete stejně. A ještě k tomu můžete vyhrát milion korun, auto nebo spoustu dalších cen.    Všechno ale není super. Pořád zoufale bojujeme s kůrovcem. Hned v pondělí jsme k tomu měli další jednání. Potřebujeme stále nové skladovací plochy a dostatek chemických prostředků. Já jsem znovu zdůraznil, že je potřeba využít k těžbě a úklidu poškozených stromů i nezaměstnané evidované na Úřadu práce. Ministr zemědělství třeba už nabídl ostravské Asociaci romských podnikatelů a spolků ČR konkrétní práce, které by v lesích mohli vykonávat dlouhodobě nezaměstnaní. Mohli by nejen těžit napadené dřevo, ale i sázet nové stromky. Je potřeba každá ruka. Jak řekl sám prezident Asociace Vladimír Leško: “Chceme pomoci při lesních pracích a zároveň systémově řešit romskou nezaměstnanost.” Nabídl i okamžitou pomoc se zajištěním firem a pracovníků, hlavně na severní Moravě.    A rázný a hrozně potřebný krok udělal náš Richard Brabec. Asi jste slyšeli, že celníci  nedávno odkryli ty hrůzy co se dějí na našem území kolem obchodu se vzácnými zvířaty, hlavně tygry. Mafiáni s nimi obchodují nejen kvůli kožichům a drápům, ale taky protože hlavně v Asii ještě pořád hodně lidí věří v léčebné účinky “tygřích preparátů.” Takže Richard s okamžitou platností zakázal vývoz tygrů pro komerční účely do zemí mimo Evropskou unii. Shodou okolností je dneska mezinárodní den tygrů. Lepší dárek od našeho ministra životního prostředí nemohli dostat 🐯    Tak a koukám, že jsem na páté stránce. Byl to zase náročný týden. Musím se vám přiznat, že už pokukuju po kalendáři. Od 1. do 11. srpna mám totiž dovolenou. Pondělí a úterý bude brutální. Od rána do noci budu mít schůzky, protože toho chci ještě stihnout co nejvíc 😅 A vám, co máte dovolenou právě teď, přeju, abyste si ji co nejvíc užili. A nám ostatním, abychom ty vedra přežili."
4b3cd0f779154f11fdb1dbc41af5efb4,"Rozloučení. Velice si vážím toho, že Angela Merkel přicestovala do Prahy právě dnes, kdy vrcholí přípravy oslav 100. výročí založení samostatného Československa 🇨🇿🇩🇪"
4ECAEBCA5B2694ABEE014C4FB6AAF5DF,"Letiště Kbely právě teď 😎 Letím na summit předsedů vlád zemí V4 a německé kancléřky Angely Merkelové."
54cb92f68dfce4cd7dca55743bf6fa09,"Vyjádřil jsem přání, abychom mezi Slovenskem, Maďarskem, Rakouskem, Německem a námi otevřeli hranice najednou 15. června. Separátní jednání s kancléřkou Angelou Merkelovou bylo moc fajn."
57BD82505F0E1A5A5BDD82D72B33F7D4,"Nesouhlasím s tím, aby měla Čína status tržní ekonomiky, mělo by to fakt katastrofální dopad na ocelářské firmy v Moravskoslezském kraji: Třinecké železárny, Arcelor Mittal, Vítkovice. Jak píše Erik Best, pro udělení statusu se vyslovila kancléřka Merkelová."
5ec6356e996a41db2b38ca25a69023d7,"20 minut jsem ráno mluvil s německou kancléřkou Angelou Merkelovou. Krom krátké zmínky o vývoji boje s koronavirem jsme řešili Plán na podporu oživení Evropy a víceletý rozpočet EU. Kancléřka je odhodlaná balík schválit brzy. Fajn, ale řekl jsem jí, že k nám musí být férový."
6075a6c9a28330e865a2d254ffb39bf9,"Propůjčím-li si paralelu německé kancléřky Angely Merkelové, tak tedy  pojďme vybudovat most, přes který přejdeme toto rozbouřené období do klidnějších dob. 🌉    Ano, nejen Německo, ale také Česká republika si takový most zaslouží. A potřebuje ho. Předkládaný návrh státního rozpočtu na rok 2021 je pilířem, bez kterého tento náš most nevydrží."
65fd835831af3129c8dc75a085dd94e4,"Tak u tohohle videa jsem se fakt hodně zasmál, udělal ho pro mě náš podporovatel Petr Morcinek, šéf M&M reality. Hrají v něm Angela Merkel, Jean-Claude Juncker a Donald J. Trump!"
6a1d87f9be7c306bf9aff920c20d6c23,"Čau lidi, tak a je mi 64 let. Přesně dneska. Jak na sebe koukám, nemám ani chuť slavit. Těch pět let v politice mě zřídilo víc než pětadvacet let podnikání předtím. I když ti, co mě znají dlouho, tvrdí, že jsem se vůbec nezměnil. Pořád stejně urputný. Třeba je to klad. Pořád mám nápady, plány, vize, chodím po světě a poznávám věci, které jsem doteď neznal. Vzdělávám se a přemýšlím o tom, jak funguje svět. A taky proč nejsme víc hrdí na zemi, ve které žijeme. Vždyť důvodů k hrdosti máme spoustu.    Asi jste si všimli, jak byli někteří novináři úplně odvaření z toho, že jsem začal citovat Jana Amose Komenského. Já, Babiš, pragmatik. A ještě víc se komentátoři škrábali na hlavě, že jsem nabídl italskému premiérovi a primátorce Říma, že jim darujeme Komenského sochu, která teď stojí v Praze na ministerstvu školství.     Možná i vy si říkáte, o co tady vlastně jde. Takže: jde mi o budoucnost Evropy a naší kultury. O to, abychom se my Evropani shodli, na čem vlastně naše kultura stojí a že má smysl ji uchránit pro budoucí generace.    Rád bych vám to celé v tomhle týdenním hlášení vysvětlil. A taky můj plán na zastavení ilegální migrace a ochranu hranic Evropy, který jsem letěl vysvětlit premiérům do Itálie, na Maltu, do Maďarska a příští týden kancléřce Merkelové. Co to má společného s Komenským? Možná vám napoví citát hned takhle na začátek:    „Vzdělaný národ má skvělá, lidnatá města, plná uměleckých děl. Nevzdělaný má místo toho pustinu, nebo nazývá-li něco městem, jsou to chatrče a špína.“    Anebo tenhle:    “Nebuďme, prosím, tak leniví, abychom po jiných toliko vždy hleděli a za jinými zdaleka se plaziti chtěli!”    Tohle napsal rodák z Moravy a nejvýznamnější světový pedagog všech dob. Říká se mu Učitel národů, protože jeho 250 spisů ovlivnilo naše chápání toho, co to znamená vzdělání, proč je důležité, jak ho dosáhnout, a tím vlastně ovlivnil osudy všech následujících generací a podobu dnešní Evropy.    Nezačal jsem ho citovat jen tak.     Celý život naslouchám lidem, kteří jsou chytřejší než já. Když jsem se připravoval na jednání v Itálii, dostala se mi do ruky skvělá analýza migrace od pana profesora Jaroslava Pánka z Univerzity Karlovy. Chtěl jsem ho poznat osobně a zjistit víc. Pan profesor Pánek je odborník na české a středoevropské dějiny. Jeho paní je doktorka Markéta Pánková, ředitelka Národního pedagogického muzea a knihovny Jana Amose Komenského.     Začali jsme se spolu o migraci a možnostech jejího řešení bavit. A mně bylo čím dál jasnější, že pokud se máme my Evropani shodnout na společném postupu, musíme najít nějakou základní společnou myšlenku. A nejlíp myšlenku někoho, kdo má uznání v celé Evropě. Takového člověka jsem našel v Komenském. Vždyť samo UNESCO ho prohlásilo v roce 1956 patronem pro výchovu, vědu a kulturu.    Co se týče migrace, shrnuli manželé Pánkovi učení Komenského v jednoduché větě: „Řešení migrace nespočívá v přesídlování národů, nýbrž v jejich vzdělávání pro důstojný život ve vlasti.“ A ještě k tomu paní doktorka Pánková řekla: “Komenský měl velkou životní zkušenost s migrací a věděl, že takovéto přesídlování je nehumánní, ale že naděje lidstva spočívá ve vzdělání.“    Darovat Italům sochu Komenského nebyl můj nápad.     Přišel s tím pan profesor Pánek a mně to připadá jako skvělá myšlenka. V nejkrásnějším římském parku Villa Borghese je už 13 takových soch. Třeba Puškin darovaný městem Petrohrad. Nebo Goethe. Nebo Victor Hugo. I Poláci tam mají svého Sienkiewicze. Ale po české osobnosti ani památky.    Je to škoda, protože právě tady v Římě vzniká už víc než sto let celosvětově významná reprezentace jednotlivých kulturních národů světa.     Za dva roky to bude 350 let, co si budeme připomínat Komenského úmrtí. Proč tohle výročí nevyužít a nepřipomenout ho celému světu? Byl by to krásný dárek na znamení přátelství s našimi italskými partnery. A symbol evropských idejí, které chceme chránit. Když jsem to představil paní primátorce Říma Virginii Raggiové, měla radost. Máme dva roky, abychom to zvládli. Jestli budu ještě premiérem, sochu v roce 2020 pojedu osobně do Říma předat.    Itálii a Maltu jsem chtěl zvládnout na jeden zátah. Nejen proto, abych šetřil státní kasu, ale protože tyhle země se potýkají s migrací nejtvrději. Italský premiér Giuseppe Conte mě sám pozval, abychom si naše postoje ohledně migrace osobně vysvětlili. Tak jsem zároveň požádal maltského premiéra Josepha Muscata o přijetí. Byla to úplně první bilaterální návštěva českého premiéra na Maltě.    Já vám řeknu fakt jenom ve zkratce, s čím jsem za pány premiéry přiletěl, aby to nevydalo na desítky stran.    Čtyři roky ztratila Evropa nesmyslnými debatami o kvótách. Teď, když se naší skupině V4 podařilo tyhle debaty utnout, je čas přijít s konkrétním plánem, jak společně proti nelegální migraci bojovat.    Tak předně. Evropa se musí konečně semknout a postupovat jednotně. Není možné, aby znovu docházelo k situaci, že Malta a Itálie odmítnou přijmout loď s migranty a přístav jim otevře Španělsko. Pašeráci sledují každý náš krok, takže teď můžou Španělé sledovat, jak se k nim obrátila hlavní migrační trasa z Maroka. Ne, fakt nejsme povinní přijmout a přerozdělit si každého, kdo se dostane k našemu pobřeží. Sám šéf agentury Frontex nedávno varoval na tiskovce, že migrantů neustále přibývá a ti, kteří nedostanou azyl, se nevrací. O tom, jak nefunguje návratová politika, svědčí to, že máme údajně v Evropě 1,5 milionu ilegálních migrantů bez azylu.    Takže první krok plánu, který jsem pánům premiérům představil, je tento: Malta, Itálie, Řecko, Španělsko a Francie musí jasně říct: NEPŘÍJMÁME!    Na druhé straně Středozemního moře musíme zase jednat s Marokem, Alžírem, Libyí, Tuniskem a Egyptem o tom, že musí migraci zastavit už na jejich jižní hranici.     A další krok: musíme vypracovat plán pomoci pro ty africké země, odkud nejvíc ekonomických migrantů přichází. Je to záležitost na desítky let dopředu, ale bez toho to zkrátka nejde.    Právě v tomhle bodě přichází Komenského idea vzdělání. Jen ty národy, které jsou vzdělané, jsou schopné budovat a udržet si fungující stát, nemají tendence masivně utíkat za lepším, ale starají se o vlastní rozvoj u sebe doma. Současnost to dokazuje jasně. Z Afriky proudí masa lidí za nejasnou vidinou něčeho lepšího. Naproti tomu v Turecku čeká pět milionů Syřanů, až skončí válka a budou se moct vrátit domů.    Turecku finančně pomáháme. Už jsme dali z rozpočtu Evropské unie miliardu euro a k tomu si dvě miliardy podělily členské země. Česko dalo ze svého 550 milionů korun. Mimochodem asi jste nevěděli, že naše země od roku 2015 poskytla různým zemím na zastavení migrace 2,1 miliardy korun.    Já jsem samozřejmě nepřijel do Itálie a na Maltu přednášet. Chtěl jsem si hlavně vyříkat naše pozice. Novináři mě pak myslím trochu popichovali. Jeden se mě zeptal, jestli jsem řekl do očí panu Contemu, že nepřijmeme ani jednoho migranta. Jasně, že řekl.    A taky se mě houfně ptali, jaký má být výsledek jednání. Já jsem přiletěl hlavně představit můj plán na zastavení ilegální migrace do Evropy a vyslechnout si názor premiérů na evropský rozpočet, hlavně výdaje na ochranu hranic a na agenturu Frontex. Ty obří cifry jsem vám rozepisoval už v předchozím hlášení, tak vás nebudu nudit, jen zopakuju, že tam lítá částka kolem 35 miliard euro, což je trojnásobek oproti současnosti. Bohužel je to celé nepřehledné a měli bychom se všichni ptát, na co přesně ty peníze mají jít. Itálie a Malta jsou migrací nejvíc dotčené, takže jsem chtěl znát jejich názor. Tyhle informace mi pak posloužily při mé páteční schůzce s premiérem Orbánem. Jak vám napíšu dál.    Ještě než jsem do Itálie odletěl, vystoupil jsem v Černínském paláci před vedoucími zastupitelských úřadů ČR v zahraničí. Poděkoval jsem jim za to, že nás reprezentují po světě. Je brutální lež, že nemáme žádnou zahraniční politiku. Stejně tak je lež, že nejsme dostatečně proevropští. Já se jako premiér angažuju v Evropě od prvního dne, kdy mě pan prezident jmenoval. A dělám to proto, že chci Evropu lepší. Proto hlasitě kritizuju nedostatky a přicházím s vlastním řešením. Chci, aby Evropská unie fungovala.    S EU jsme spojení nejen kulturně, ale taky ekonomicky. Tyhle čísla se prostě obejít nedají: 83,72 procent našeho exportu jde do EU a 66 procent dovozu k nám jde z EU. A když si vezmete jen roky 2007 až 2014, získala Česká republika z Evropské unie 700 miliard korun čistého. Odchod z Unie by byl katastrofa. Takže můj přístup je být v Evropě akční a ovlivňovat její politiku ve prospěch naší země i celé Evropy. Myslím, že to dělám jako úplně první český premiér.    No ale možná vás taky zajímá, jak celá ta návštěva Itálie a Malty probíhala.     Startovali jsme v 7 ráno z Ruzyně, ještě před odletem jsem dal tiskovku novinářům. Přistáli jsme na letišti Ciampino. Kdo jste si dali výlet do Říma, víte, že to trvá asi hodinu a půl.     Hned po přistání jsem se jel podívat na velitelství “European Union Naval Forces - Mediterranean” zkráceně “EUNAVFOR MED”, kde probíhá Operace Sophia. Její úkol je bojovat proti pašerákům lidí. Podle Europolu tento organizovaný zločin vydělává ročně na převaděčství 5,7 miliardy euro. V rámci Operace Sophia se trénuje taky libyjské námořnictvo a pobřežní stráž. Slouží tady i pět Čechů. Tři na velitelství a dva přímo na moři.     Přivítali mě pan admirál Enrico Credendino, divizní generál Giovanni Maria Iannucci a další vysocí důstojníci námořnictva. Ukázali mi operační prostory, potkal jsem se s našimi vojáky a získal jsem spoustu důležitých informací. Věděli jste třeba, že migranti platí 2000 až 5000 dolarů za cestu? Nebo že pašeráci ve Středozemí kšeftují nejen s lidmi, ale i naftou? Vydělávají na tom obrovské částky. Vysvětloval jsem to dneska na Primě, tak určitě koukněte, pokud jste neviděli. Dávám odkaz na video do komentářů.    O to víc mě štve, co mi řekli přímo vojáci. Že když narazí na loď, kde se děje evidentně něco nekalého, nemají právo vstoupit na palubu. Je potřeba jim posílit pravomoce. Urychleně. Jedině dohoda s Libyí a souhlas bezpečnostní rady OSN nám umožní efektivní boj proti pašerákům.    Vrchol návštěvy byla samozřejmě schůzka s panem premiérem Giuseppe Contem. Bylo to opravdu příjemné, i když mi připadá, že některá média podávaly naši schůzku už dopředu konfliktně. Mluvili jsme spolu sami víc než půl hodiny na čtyři oči. Ujistil jsem ho, že chceme podpořit evropské státy v první linii. To oni musí migraci zastavit. A na to jsou samozřejmě potřeba peníze. Ptal jsem se Giuseppeho, jak se jim daří vyjednávat s Libyí, protože to je teď nejdůležitější bod na severu Afriky v boji proti migraci. A mám pro vás skvělou zprávu. Itálie dosáhla obrovské úspěchy, protože ve spolupráci s libyjskou pobřežní stráží se jim na téhle trase podařilo srazit příliv migrantů o 85 procent.    Vysvětlil jsem Giuseppemu, že náš cíl je, aby migrace z Afriky, Blízkého východu a dalších zemí fungovala na stejném principu, jako to mají třeba u nás Ukrajinci. Takže víza, pracovní povolení. Žádné divoké vyloďování z gumových člunů s tím, že si ty lidi potom nějak přerozdělíme. Mělo by se to nastavit stejně v celé Evropě. Myslím, že jsme si porozuměli.    No a samozřejmě schůzka se starostkou Říma paní Virginiou Raggiovou a procházka po parku Villa Borghese. Komenský od našeho vynikajícího sochaře Jana Štursy by se tady krásně vyjímal. Kdo jste tu sochu někdy viděli, dáte mi zapravdu, že je z ní cítit síla. A to nejen tím, že má dva metry třicet. Chtěl bych ji sem umístit jako symbol evropanství, připomínku české osobnosti světového významu, ale taky jako odkaz na to, že Italové po celou renesanci a baroko vytvářeli na našem území neskutečné hodnoty. Hlavně v sochařství a architektuře.    Takže tohle bylo krátké školení hlavně pro komentátory, kteří začali psát různé nesmysly a konspirace, proč Komenský. Mimochodem, není to poprvé, kdy naše země darovala sochu Komenského jako diplomatické gesto. Sám Václav Havel věnoval sochu Komenského do Bethlehemu v americké Pensylvánii před budovu Moravian College. Další putovala do holandského Naardenu. Od roku 1992 stojí taky jedna v Berlíně.    Tak a teď Malta. Určitě jste viděli fotky, dohromady s Itálií jsem jich dával aspoň padesát. Jak jsem psal, na Maltě to byla první bilaterální návštěva českého premiéra. Dosedli jsme na letišti Luqa, kde nás přivítal pan ministr zahraničí Carmelo Abela. Potom jsme přejeli na úřad vlády Auberge de Castille za panem premiérem Josephem Muscatem. Bavili jsme se na ta samá témata jako s panem Contem. Potom jsme šli položit věnce k památníku Václava Havla v parku Hastings Garden. Odhalili ho tu v roce 2013, z parku je úžasný výhled na Vallettu.    Dál jsme se přesunuli do přístavu Hay Wharf, kde má základnu maltské námořnictvo. Vzali nás na palubu hlídkovací lodi P61 pak na menší člun interceptor. Taky jsme se podívali na základnu maltského letectva. No a potom už byl čas, abych letěl domů i já.    Když dovolíte, tak ty další věci vezmu v krátkosti. Načínám šestou stranu…     Potkal jsem se s Věrou Jourovou v Hrzánském paláci, přijal jsem předsedkyni parlamentního shromáždění Rady Evropy paní Liliane Maury Pasquierovou. Ta k nám přijela na zasedání panelu, který vybírá laureáty Ceny Václava Havla za lidská práva. Bavili jsme se i o rozpočtu Rady Evropy, napjaté mezinárodní situaci, Rusku a vývoji v Turecku. Paní Pasquierová ocenila, jak proběhlo české předsednictví ve Výboru ministrů Rady Evropy v roce 2017.      Měli jsme recepci s velvyslanci, přijal jsem indickou velvyslankyni paní Narinder Chauhan, která u nás zahájila misi. Jednal jsem s panem profesorem Janem Vašákem z České zemědělské univerzity v Praze a ministrem zemědělství Miroslavem Tomanem. Zemědělka má totiž problém s nezájmem studentů.    Dál samozřejmě jednání na vládě. A PLATY! Dohodli jsme se s odbory na růstu platů ve veřejném sektoru od ledna. Většině pracovníků veřejných služeb se zvednou platové tarify o pět procent. Přidávání ale nebude plošné. Víc by měli dostat lidi s nízkými výdělky. Třeba pro sestry ve směnném provozu půjde o 5000 korun víc na hlavu. To znamená v průměru o 15 procent navíc.     No a přišel za mnou do Hrzánu Tomis! To je ten člověk, který mě předtím poslal hecovací video, že když mu koupím iPhone X, nechá si vytetovat koblihu na paži. Asi jste viděli, jak to dopadlo. Místo, aby vzal jako předlohu pravou českou koblihu, dal si vytetovat donut se šmoulí polevou a sypáním. No uznal jsem mu to. Tomis přijel a vyklubal se z něj hrozně milej kluk. Vzal s sebou i bráchu. Doufám, že si ten telefon hned někde neroztříská. Pokud by vás ještě někoho napadlo si něco někam tetovat výměnou za telefon, zájezd nebo cokoli jiného, tak to prosím vás nedělejte. Další takové sázky nepřijímám.    V pátek jsem ještě zaletěl na pracovní večeři za Viktorem Orbánem, abych s ním probral hlavně rozpočet EU a migraci. Stejně jako já, i on byl tenhle týden na návštěvě Itálie. Potkal se s jejich ministrem vnitra Matteo Salvinim. Takže jsme si toho měli plno co říct. Dohodli jsme se, že ještě než přijde zářijový neformální summit Evropské unie, chceme se potkat s celou skupinou V4. Nakonec jsem ho pozval k nám do Česka. Měl by přiletět na konci října.    Včera jsem byl na Hornických slavnostech OKD v Karviné. Nebylo to jen o zábavě a muzice. Uctili jsme během nich i památku všech zesnulých horníků. Nejdřív věnce na Univerzitním náměstí a pak bohoslužba v kostele Povýšení svatého Kříže.    Večer jsem pak šel s Monikou na Mercedes-Benz Prague Fashion Week.    Tak a už končím a jdu na vaše dotazy. Mějte se fajn 😉"
6aa97d8b5cc5de5dc00b9d647e2e2361,"Čtyři ráno.    29. červen 2018. Brusel. Evropská rada. Kouknul jsem na hodinky. Měl jsem tehdy Vacherony. Značku Vacheron Constantin. Drahá značka. Je to ale jediný můj výstřelek, co jsem měl. Chlapský výstřelek. Nemám ani jachtu, ani soukromý ostrov, ani letadlo. Ani Ferrari. Nic takového. Měl jsem jen ty hodinky a stejně už je nenosím. Byly na mě moc nobl. Teď mám chytré hodinky, co počítají kroky. Ale Vacherony jsem měl rad.    Tak na ně koukám, a fakt, čtyři ráno.    Ten jednací sál Europa znáte z fotek na mém Facebooku. Ten velký, barevný. V něm osmadvacet šéfů států a vlád členských zemí Evropské unie. Tehdy ještě s Británií. Premiéři a prezidenti. Komplet všichni od Angely Merkelové po Emmanuela Macrona. Žádní asistenti.    Atmosféra by se dala krájet.    Téma?    Kvóty.    Kvóty na migranty. Skoro všichni je chtěli. Drtivá většina. Tlačilo je Německo, Francie, Italie, Španělsko, Švédsko a Řecko. Znamenalo to, že by Česka republika musela povinně přijímat migranty. POVINNĚ, chápete?    Jasně, teď všichni řeknete, že chápete, ale představit si to asi neumíte. Neuměl jsem to ani já. Teď už umím. Řeknu vám to za chvilku.    Ještě v červnu 2015, když s tím Brusel přišel poprvé, tak jim to Visegrádská čtyřka – tedy Česko, Slovensko, Polsko a Maďarsko – hodila na hlavu. Tehdy k nám chtěli poslat 1863 migrantů z Italie a Řecka a z uprchlických táborů v Jordánsku a Iráku. Za dva měsíce přitvrdili.    21. září 2015 nás ostatní státy přehlasovaly a silou protlačily, že si země EU v první vlně mezi sebou rozdělí 120 000 migrantů z Blízkého východu a Afriky. Tehdy jsme se na nic nezmohli, protože nás zastupoval Milan Chovanec. „Pan reforma policie“. Anglicky neuměl ani slovo, schopnost pro naši zemi něco vybojovat nulová. Takže když došlo na hlasování o „dobrovolném“ přijímaní migrantů, mohl jen koukat, jak ostatní zvedají ruce pro. A víte, jaká byla kvóta pro Česko? Za dva roky 2978 migrantů ze zemí, ke kterým nemáme historicky skoro žádný vztah, jako Pákistán, Sýrie, Afghánistán. Lidi, jejichž myšleni a kultura jsou na hony vzdálené té naší.    Ještě před tím pro výzvu k zavedení „trvalého a automatického systému relokace“ v EU hlasovali europoslanci Stanislav Polčák ze STAN a Luděk Niedermeyer a Jaromír Štětina z TOP 09. Hlasovali proti vlastní zemi. A později první dva dokonce žádali, aby na nás kvůli neplněni kvót Brusel uvalil sankce.    A to měl byt jen začátek, všichni v Bruselu počítali s tím, že bude další a další přerozdělování. Kvóty byly nepopulární ve většině zemi, Slovensko a Maďarsko se dokonce rozhodly u soudu EU kvóty zažalovat. Česko pod premiérem Bohuslavem Sobotkou se k žalobě nepřipojilo. Prý proto, abychom se v EU neocitli v izolaci. Tehdy Sobotka tvrdil, že jednorázové přestěhování 3000 migrantů do Česka není klíčové.    Ještěže ten pokus přerozdělit 120 tisíc migrantů do všech zemi EU ztroskotal. Česko podniklo krátký experiment s iráckými křesťany, který se moc nevyvedl. Brusel ale dál zkoušel prosadit povinné přerozdělování. Třeba v září 2016 Evropská komise vsadila na Německem navrhovanou metodu cukru a biče. Přišla s nápadem, že za každého přijatého uprchlíka by hostitelská země dostala 10 tisíc eur. A když by odmítla, tak pokutu 250 tisíc eur. Nepochodila.    V září 2017 pak Soudní dvůr EU shodil žalobu proti kvótám se stolu. A následoval protiútok. V lednu 2018 Evropská komise zažalovala Česko, Polsko a Maďarsko, že uprchlíky nepřijaly.    V září 2020 pak Německo návrh vylepšilo. Zůstal jen příspěvek na uprchlíka, ale pokud by se nepodařilo přerozdělit 70 procent migrantů z Řecka, Italie a Španělska, přišla by na řadu „povinná solidarita“. Tedy zase kvóty. Brusel si s nimi prostě nedá pokoj.    Ale zpátky do sálu Europa na Evropskou radu.    Ne!    Ne!!    Ne!!!    Ne kvótám. Ne povinnému přerozdělování. Ani jeden migrant. Prostě NE.    Společně s maďarským premiérem Viktorem Orbánem a dalšími státy V4 jsme se postavili proti těm největším evropským hráčům. A i když nás přemlouvali nebo do nás nelítostně šili, hráli na city nebo vyhrožovali, tak jsme ani o piď necouvli. NE. Ne je ne. Prostě NE."
7F9D48D07E632BCC2DD666804993DA2D,"Přeju vám všem krásné a slavnostní nedělní ráno. Ano, jste tady správně, tohle je moje týdenní hlášení, ale nepíšu vám “Čau lidi”. Dnes ne. Dnes to necítím. Dnes je velmi významný den pro nás všechny.     Je 28. října roku 2018.    Sto let naší země.    Za chvíli jedu na Vítkov a pak mě čeká vojenská přehlídka a řada dalších akcí. Přemýšlím o tom týdnu, který dnes vrcholí a vyšlo to naprosto neuvěřitelně. Během jednoho týdne se mi povedlo jednat s britskou premiérkou Theresou Mayovou, francouzským prezidentem Emmanuelem Macronem a německou kancléřkou Angelou Merkelovou. Musím Vám říct, že jsem měl chvílemi pocit, že se mi to zdá. Tohle se snad nepovedlo žádnému českému premiérovi.    Taky jsem dal rozhovory pro britský The Guardian, vyšly rozhovory z minulého týdne pro francouzský Le Monde a polský Dziennik Gazeta Prawna, Deník l'Opinion zase zveřejnil můj článek k příležitosti návštěvy Emmanuela Macrona u nás. Zahraniční novináři si už všimli, že my, naše malá Česká republika se angažuje v Evropě, promlouváme k evropskému rozpočtu, migraci, dokonce jsme právě teď celoevropským lídrem v boji proti daňovým únikům. A že tvrdě trváme na tom, aby nás větší státy respektovaly. Za tohle všechno bojuji od chvíle, co jsem byl ministr financí.    Když měl náš stát první kulaté výročí, tedy desetileté, řekl Tomáš Garrigue Masaryk ve svém projevu zhruba tohle: Vznikli jsme bojem a udržíme se prací. A taky řekl, že stát musíme nejen udržet, ale dokonale vybudovat. Masaryk dokonce už tehdy, v roce 1928, varoval poslance, že náš obchod, průmysl a vůbec to, jak se nám bude dařit, je závislé na zahraniční politice. Co byla pravda před sto lety, platí dnes dvojnásob. A podle toho jednám.    S britským Guardianem jsem mluvil hlavně o migraci, evropském rozpočtu, brexitu a řekl jsem, že si chceme udržet naši kulturu a hodnoty. To samé jsem zopakoval francouzskému Le Monde, který se mě ptal i na můj vztah s panem prezidentem Emmanuelem Macronem. Oba pocházíme z byznysu, já mluvím francouzsky a mám ve Francii spoustu přátel, což dost ulehčuje komunikaci mezi námi.    V článku pro deník l'Opinion jsem napsal, že Evropa začne skutečně fungovat, až větší státy začnou brát vážně ty menší. A taky, že pokud má Unie znovu získat důvěru evropských občanů, musí zásadně zjednodušit fungování svých institucí a odstranit nepotřebné regulace.    Pro polský deník Dziennik Gazeta Prawna jsem zase otevřel téma Schengenu. Potřebujeme do něj dostat Bulharsko, Chorvatsko a Rumunsko. Vždyť logicky patří do naší “Asterixovy vesnice,” kterou musíme chránit a rozvíjet.    Ještě než k nám do Prahy přiletěla Angela Merkelová a Emmanuel Macron, letěl jsem já do Londýna za premiérkou Theresou Mayovou. Program to byl hrozně náročný, 23 hodin na nohách. Ještě v půl jedné v noci jsem dával rozhovor v letadle.    Je těžké nemít smíšené pocity, když člověk myslí na Británii. V Evropské unii to pro nás byli dobří spojenci. A dlouhodobě jsou náš 4. největší obchodní partner. Teď z unie odchází a taky spousta našich krajanů, kteří v Británii žili a pracovali, se kvůli brexitu vrací domů. Já jsem se ale v byznysu naučil, že každá změna je zároveň příležitost. Takže jsme to zorganizovali tak, abychom se nebavili jen o brexitu, ale taky se potkali s londýnskými bankéři, našimi podnikateli a občany, kteří ve Velké Británii žijí a mají obavy, jak s brexitem.    Samozřejmě, pokud by k tomu došlo, tak máme scénář, jak ochránit zájmy našich občanů a firem v Británii, aby se pro ně nic nezměnilo.    Dosedli jsme na letiště Luton, které určitě spousta z vás zná. Odtud jsme jeli rovnou do Guildhall, 800 let staré gotické radnice City of London, kde má sídlo pan starosta Charles Bowman. Na pracovním obědě jsme se potkali se zástupci zvučných značek z centra Londýna. Třeba EP UK Investments Ltd, 36 South Capital Advisors LLP, Bowring Marsh Limited, ClearBank nebo Allen & Overy.    Taky jsme jsme s Theresou Mayovou a probrali možnosti nových investic, vědu a výzkum, obrannou spolupráci a spoustu dalších témat.    Potom jsem jel vzdát hold hrdinům letecké Bitvy o Británii k jejich pomníku na pobřeží Temže. Spolu s Gerry Mayhewem, Air vice-marshalem RAF, jsme položili věnce a trubač královského letectva zahrál Večerku. Na naše piloty bude Británie navždy vzpomínat. Na pamatníku je zapsáno jejich 88 jmen. Patřili k „Nemnohým“, jak je tehdy nazval Winston Churchill, kteří odrazili nebezpečí nacistické invaze přes La Manche.    Doufám, že i budoucí generace Čechů si je bude pamatovat. Vždyť třeba náš pilot Josef František byl největší stíhací eso ze všech spojeneckých pilotů v Bitvě o Británii. Později jsem Therese Mayové povídal o našem posledním žijícím veteránovi Emilovi Bočkovi. To je ten pán, jak jsem vám psal, že v 95 letech sám řídí auto a dělá vtipy o své mladší přítelkyni.    V Kensingtonu jsem se potkal s českými rodáky. Třeba s Lady Milenou Grenfell-Bainesovou. Do Londýna přijela jako jedno z dětí, které zachránil Sir Nicolas Winton. Byli tam dvě děti Sira Wintona a jeho vnuk. Od dcery Sira Wintona, paní Barbary, sem dostal i knížku s věnováním. Asi nemusím říkat, jak moc to pro mě znamená.     Paní Barbara Wintonová se celý život věnuje propojování obou zemí. Je předsedkyně největšího krajanského sdružení British Czech and Slovak Association. Organizuje výměnné pobyty studentů. A představte si, že to byla její zásluha, že Angličané objevili kouzlo české remosky. Ta je teď samozřejmou výbavou každé britské kuchyně. S Lady Milenou jsme šli i na koncert České filharmonie, ale o tom až později.    10 Downing Street. Tuhle adresu všichni známe ze zpráv i filmů. Sídlo britské premiérky. S paní Theresou Mayovou jsme mluvili anglicky o tom, že určitě chceme pokračovat v našich nadstandartních vztazích i po brexitu. Nechceme, aby byla ohrožená pozice českých pracovníků v Británii. Taky máme na našem území spoustu britských firem, které zaměstnávají naše lidi. Bavili jsme se i o obchodních a investičních příležitostech a obranné spolupráci. Samozřejmě došlo i na rozpočet, Sýrii, Saudskou Arábii, Evropskou komisi, migraci. Paní premiérku jsem informoval o mé návštěvě Frontexu. Byl jsem moc rád, že hned na úvod vyjádřila paní premiérka lítost nad smrtí našeho vojáka v Afghánistánu.    Bude to ještě intenzivní vyjednávání, než dojde EU a Velká Británie k dohodě. Ale já věřím, že se to podaří. Hlavně vyřešit ten problém celního pásma mezi Británií a Severním Irskem.    A večer přišla krásná chvíle. Vystoupení České filharmonie v Royal Academy of Music. Přivítal nás tam pan ředitel Jonathan Freeman-Antwood. On, já a další hosté jsme měli krátký projev a pak začal koncert ke 100. výročí založení Československa. Bylo to úžasné, nejdřív hymny České a Slovenské republiky, pak Bedřich Smetana a Antonín Dvořák. Náš šéfdirigent Semjon Byčkov i všichni muzikanti podali neskutečný výkon. Zážitek pro všechny v sále i pro posluchače rádia BBC, které to celé přenášelo. Naši filharmonii čeká turné po Spojených státech. A jsem moc rád, že jsem mohl poznat pana Byčkova i jako člověka. Nejen po koncertu. Už před časem jsme si dali společnou večeři v Palomě a já mu dal mou knížku. Prý se mu moc líbila.    Než jsme se potkali na koncertu, měla moje paní vlastní program. Zaměřila se hlavně na vzdělávání a zdravotnictví. Na českém velvyslanectví se potkala se zástupci českých škol. V Británii žije asi 100 tisíc Čechů, a jejich děti často navštěvují víkendové školy češtiny. Učitelé jsou opravdoví vlastenci, protože tyhle školy pořádají ve svém volném čase. Přijeli z Londýna, Bristolu, Birminghamu i Manchesteru.    Když jsem se s Monikou večer potkal, říkala mi, že její největší zážitek toho dne bylo setkání s panem profesorem Janem Markem v dětské nemocnici Great Ormond Street. Je vedoucí prenatální kardiologie a neinvazivní diagnostiky srdečních onemocnění u dětí. Dokonce si Monika popovídala s jedenáctiletým chlapečkem, kterému pan Marek transplantoval srdce. Monika mu darovala knížku a chlapeček a jeho rodiče se usmívali. Pan Marek je prostě Pan Doktor.    Společně s Monikou jsme odjížděli na letiště, když už byla hluboká noc. Do Prahy jsme dosedli ve dvě ráno.    Jak už jsem psal, sešlo se to skoro osudově. Jeden den Theresa Mayová a další kancléřka Angela Merkelová. Hrozně si vážím toho, že přijela do Prahy, když slavíme 100 let naší republiky a našla si čas strávit se mnou dvě hodiny.    Už v Bruselu jsem se jí ptal, čím jí můžu u nás pohostit. Přála si zelňačku, vepřový řízek a rulandské bílé. A myslím, že se tohle menu docela podařilo. Zavzpomínala si u něj na staré časy, kdy tu byla na stáži v naší Akademii věd.    Jednání jsme uspořádali symbolicky ve vile prvního předsedy vlády samostatného Československa Karla Kramáře. Probrali jsme třeba to, jak pod mým vedením funguje Rada pro vědu a výzkum, a proto jsem na jednání přizval i Karla Havlíčka, který je moje pravá ruka v této radě. Mluví perfektně německy a rozumí tomu lépe než já. Taky jsem mu dal slovo, aby kancléřce představil naše akvitity.    Taky jsme probrali téma průmyslu 4.0. Sám se chystám do německého Ambergu, kde má Siemens první továrnu toho druhu na světě. Kancléřka mě informovala, že tam taky byla.    Dál jsme mluvili o společných dálničních a železničních stavbách, třeba o plánu postavit železniční tunel na trase mezi Ústím a Drážďany. A samozřejmě témata, která teď hýbou světem. Hlavně skandál Saudské Arábie v Turecku. Sýrie. Nebezpečí obchodní války s USA.    Večer, noc a dopoledne se u nás zdržel i Emmanuel Macron. Mimochodem Francie byla první země na světě, která uznala Československou národní radu. V říjnu 1918 to byla první československá vláda se sídlem v Paříži. My ale s Emmanuelem mluvili hlavně o současnosti a budoucnosti. Není žádné tajemství, že v některých zásadních věcech se neshodneme. Ale o to důležitější je spolu mluvit. A taky prohlubovat naše vztahy. V červnu jsme podepsali akční plán strategického partnerství na další čtyři roky. Společně bojujeme proti terorismu v Sahelu a spolupracujeme i v obranném průmyslu.    Určitě vás neminuly fotky, jak se procházíme po Karlově mostě. Byli jsme se podívat ve Veletržním paláci Národní galerie a dali si skvělou večeři v restauraci Kuchyň. Konečně jsme si mohli u toho popovídat jen my dva nerušeně dvě a půl hodiny.    Probral jsme všechno, Emmanuel si dával naše české jídlo a chutnalo mu! Tvarohový dezert se švestkami byl nejlepší. Společně jsme ho zblajzli a ještě jeden doobjednali. Na rozdíl ode mě je hubenej, ptal jsem se, jak to dělá a byl jsem překvapenej, když mi řekl, že pravidelně boxuje. Na francouzském velvyslanectví byli taky překvapeni, když jsem jim o tom řekl, nevěděli to 🙂 Vyprávěl jsem mu taky o naší Národní galerii, která chce získat licenci Centre Pompidou.    U našeho stoletého výročí nebudou chybět ani Američané. Přiletí jejich ministr obrany James Mattis. Francie a Spojené státy byly pro zakladatele naší mladé republiky největší demokratické vzory. Čeští a slovenští emigranti v USA se taky obrovsky zasloužili o náš stát. S Jamesem Mattisem budu dnes mluvit hlavně o obraně a NATO. Náš závazek dávat dvě procenta HDP na obranu hodláme splnit do roku 2024. Taky probereme hospodářskou spolupráci. USA jsou pro nás nejdůležitější trh mimo Evropskou unii. Takže mu zdůrazním, že je v zájmu obou zemí, aby neeskalovala obchodní válka.    Zpátky ale k včerejšku. Otevřeli jsme Národní muzeum. Kdo se rozmýšlíte, jestli se do téhle naší národní chlouby v krásném novém kabátě podívat, tak určitě projeďte fotky. Dal jsem je včera na Facebook a nebylo jich málo. Snad vás nalákají. Taky budu rád, když si přečtete můj projev, který jsem během slavnostního otevření měl. Dávám ho do komentáře.    Spontánně jsem při projevu vyzval pana prezidenta, že by měl řediteli Národního muzea panu Lukešovi dát státní vyznamenání. Sklidil jsem potlesk a když pan prezident odcházel, tak to ve výtahu paní Lukešové potvrdil!    Při videomappingu mi tekly slzy. Dojalo mě to. Národní muzeum je ztělesněním historie našeho národa. Má teď nové ošacení a jsem přesvědčen, že dalších sto let bude skvělá úspěšná doba pro naši zemi.    Protože je dnes ten nejslavnější den z celých oslav, nebudu už tohle hlášení natahovat a pojedu ve zkratce. Státní rozpočet na příští rok prošel prvním čtením a schválili jsme konečně zákon o státní službě, takže doufám, že naši ministři teď mají prostor efektivně řídit svá ministerstva. Prošel i zákon o oddlužení, který pomůže 800 000 lidem, kteří mají 4,5 milionu exekucí. Snad postupně těch podle médií 250 000 lidí, kteří dělají načerno, dostaneme do práce, aby po oddlužení brali oficiální peníze.    Státní rozpočet přišel podpořit do sněmovny i pan prezident. Potkal jsem se s novou předsedkyní parlamentní skupiny česko-německého přátelství paní Renatou Alt a s předsedou Shromáždění Makedonské republiky panem Talatem Xhaferim.    Vyjádřil jsem upřímnou soustrast za našeho padlého vojáka štábního praporčíka in memoriam Tomáše Procházku. Jeho tělo přivezl vojenský speciál. Přiletěli i jeho dva zranění kolegové, kteří se díkybohu uzdravují. Ano, ztráta lidského života je hrozná, ale naprosto jasně jsem do médií řekl, že se nevzdáme. Dokud bude civilizovaný svět ohrožovat terorismus, budeme proti němu bojovat po boku spojenců kdekoli to bude nutné.    Teď dál. Z aktuálního žebříčku ratingového hodnocení vyšla Česká republika jako nejlepší ze všech postkomunistických zemí. Jsme na úrovni zemí jako Belgie nebo Velké Británie. Hodnotí to respektované agentury Moody's, Standard & Poor's a Fitch Ratings. Už jen 10 zemí EU má lepší průměrné hodnocení než my.    Pomalu končím.    Na začátku jsem použil pár slov z Masarykova projevu. Teď mi dovolte ještě pár na závěr. Tentokrát od předsedy Národního Shromáždění československého Františka Tomáška. Takhle uzavíral prezidentův projev k 10. výročí našeho státu:    “Dnes se oddáváme slavnosti, ale již zítra zase s celou chutí pustíme se do práce ve vědomí, že jenom činorodá láska, ne láska slovem a ústy, národu a vlasti pomůže.”    Užijte si dnešní oslavy. Dnešní den. Vyjděte do ulic. Třeba se potkáme na největší vojenské přehlídce naší Armády České republiky na Evropské třídě v Praze. Třeba jinde. Ale pojďte ven a pojďte oslavovat.    Dnes je ten den.    Zítra totiž začíná další století naší republiky 🇨🇿"
840db4c19ee55f8b661af040e44e7ccb,"Angela Merkelová, nejvýznamnější evropská politička, odchází. 16 let na 107 Evropských radách. Dojemné loučení. Standing ovation celé Evropské rady. https://t.co/jXZNR0sm1t"
919ff80abec62ce38dbbe4ce1b8aa253,"Elle effraie @Google, #Amazon et @Facebook, exaspère @realDonaldTrump et bouscule #Merkel et @EmmanuelMacron...    Margrethe @Vestager, la personnalité de l’année. Entretien dans #LePoint ➡ https://t.co/N3Qbnxa4qy @mvignaud @Eberretta https://t.co/wXZRJ8Dx24"
9443A445B0DF81670E8D9E0D68DC1551,"Čau lidi, nejdřív z celého srdce blahopřeju naší Vivien k 18. narozeninám 🎂 Je neuvěřitelné, jak to uběhlo. Vivi odmaturovala, v říjnu jede studovat do zahraničí, tak si ji musím užít co nejvíc, než odejde z domova.     A jak zvládáte ty vedra? Příšerný hic prý potrvá ještě týden, místy předpovídají dokonce čtyřicítky. A do toho na dálnicích karavany, narvané kombíky s rodinami, SUVčka s loděmi na přívěsech. Sám jsem to ve čtvrtek zažil kolem Mnichova. Tenhle víkend má být nejhorší. V Německu totiž v některých spolkových zemích vypukly školní prázdniny a v jiných končí. Čili směrem k moři i od moře jsou zácpy na hranicích i mýtných bránách. Přeju hodně nervů, kdo třeba právě teď trčíte v koloně a narazili jste na tohle moje týdenní hlášení. Napíšu vám ho dlouhé jako obvykle. Ať máte co dělat 😂    Možná jste četli můj včerejší článek pro Novinky. Pojmenovaný je sice “Babiš: Nelegální migraci se musíme ubránit za každou cenu”, ale hned ze začátku pan redaktor otevřel módní téma diplomek. Prý jak jsem to měl já a jestli mám čisté svědomí. Tak jsem mu řekl, že jsem ji psal o Všeobecné dohodě o clech a obchodě, o tzv. GATT, kde pracoval i můj táta. Ťukal jsem ji po večerech na psacím stroji s kopírákem a kouřil, denně jsem dal dvacet červených marlborek. Taky Sparty, Lípy a Gitanky.    Větší část tohohle týdne jsem strávil v zahraničí u našich německých a rakouských partnerů. Původně jsme měli s Monikou v plánu, že si aspoň v Rakousku dáme trochu oddech a něco jako jednodenní dovolenou, trochu se projdem, dáme kafe a trhanec, který mimochodem miluju, ale ani to nevyšlo. Vrhla se na mě Nova kvůli pořadu, jak tráví politici léto. A pak jsem celou dobu odpovídal na všechny maily a řešil vzkazy od lidí ohledně kauzy H-System. Takových případů, kde byli lidi okradení kvůli vytunelovaným bankám, kampeličkám, fondům bylo víc. Rychle zapomínáme, tak by bylo asi dobré si je připomenout.    Je to hrozný případ. Psal jsem vám k tomu informace na Facebook i Twitter průběžně. Družstvo Svatopluk mě požádalo, abych byl mediátor a správce konkurzní podstaty s tím souhlasil, protože jejich vztah už je tak nepřátelský, že spolu nedokážou asi mluvit. Od té doby se mi ozvalo i sdružení Maják, které zastupuje další část podvedených klientů. Do hodiny jsem jim dal termín a uvidím se s nimi v pondělí. Pevně věřím, že se nakonec všechny strany dohodnou a lidi nebudou muset opustit domovy, na které si tvrdě vydělali a svépomocí si je dostavěli. Napíšu vám zprávu, jak schůzka se správcem konkurzní podstaty, zástupci bytového družstva Svatopluk i Majákem dopadla. Pokusím se jim pomoct hlavně v tom, aby spolu začali mluvit, ne se akorát navzájem obviňovali.    Zpátky do Německa. Bavorský premiér Markus Söder mě s Monikou pozval na Bayreuthské hudební slavnosti. Byl tam i s manželkou. Je podnikatelka a řídí rodinnou firmu. Mají stejně staré děti jako my s Monikou, takže téma byla samozřejmě i rodina. Je to akce s dlouhou tradicí. Zlatý hřeb byla  opera Lohengrin od Richarda Wagnera, který ji mimochodem začal psát v létě 1845 v Mariánských Lázních. První přestávku jsem oficiálně jednal s bavorským premiérem a druhou jsem si povídal s jeho paní o podnikání. Jako vždycky jsem kromě kultury chtěl s Markusem probrat ty nejdůležitější politické věci. Bavoři jsou naši sousedi a máme dobrou přeshraniční spolupráci a velmi dobré vztahy v byznysu a výzkumu, BMW chce u nás na Sokolovsku investovat.    Mluvili jsme o spolupráci našich policistů. Už od roku 2007 funguje společné Centrum česko-německé policejní a celní spolupráce v Petrovicích a ve Schwandorfu.    Téma číslo jedna je teď ale samozřejmě migrace. Máme úplně shodný názor, že je potřeba chránit hlavně vnější hranice Unie, potírat převaděče a pomáhat lidem v jejich zemích. To je jediný konstruktivní způsob, jak nelegální migraci zastavit v zárodku    Probrali jsme i hospodářské vztahy, železnici mezi Českem a Bavorskem, vědeckou spolupráci mezi školami a taky institucemi, společný vesmírný výzkum.     Ale jak říkám, téma číslo jedna je migrace. Bylo to tak i v Rakousku, kam mě zase pozval pan spolkový kancléř Sebastian Kurz. Podle médií jsem byl druhý český politik po Václavovi Havlovi, který se zúčastnil Salzburských kulturních slavností. Nejdřív jsem se tam ale musel protlačit po zúžených dálnicích. Němci i Rakušané teď horečně opravují, není to jen naše D1 😭 Ale zato tam na nás čekala úžasná akce. Mozart, Bernstein, Strauss, jejichž hudba se rozhléhala sálem divadla Felsenreitschule, to byl zážitek.     Sjela se sem spousta špiček veřejného života, takže je to skvělá příležitost si popovídat s evropskými státníky neformálně. Ta skutečná jednání se totiž častokrát odehrávají mimo oficiální zasedačky v Bruselu. Kromě Sebastiana Kurze, jsem si domluvil i schůzku s estonským předsedou vlády Jürim Ratasem a britskou premiérkou Theresou Mayovou. S pány premiéry jsem jednal na čtyři oči, s paní Mayovou jsem jednal oficiálně poprvé.    S Jürim máme společné velké téma digitalizaci státní správy a digitální ekonomiku. V Estonsku podáte daňové přiznání za dvě minuty. Pozval jsem ho do Prahy. Přiletí v listopadu i s manželkou a chceme společně zorganizovat konferenci o digitalizaci, aby nám představili, jak to v Estonsku funguje.    S paní Mayovou jsme zase samozřejmě probrali Brexit. Je to smutné, ale musíme se aspoň snažit, aby jeho následky pro nás byly co nejmenší. S Velkou Británií máme historicky skvělé vztahy a budeme se je snažit udržet. A 50 tisíc našich lidí v Anglii pracuje. Slyšel jsem od některých evropských politiků, že jednání s Velkou Británií je zbytečné, když odchází. To je ale hloupost. Vždycky budou důležitý obchodní partner a taky náš spojenec v NATO. Plus ještě 20 procent té dohody o vystoupení z EU není dojednaných a my se k nim jako členský stát chceme vyjadřovat. Nakonec jsem paní Mayovou pozval na koncert České filharmonie v Londýně 24. října k příležitosti založení Československa. A samozřejmě jsem na naši skvělou filharmonii pozval Sebastiana Kurze, protože naši zahrají i ve Vídni 24. listopadu.     Jak říkám, takové akce jsou nejlepší příležitost poznat politiky jako lidi. A lidsky si popovídat. Proto jsem vzal i svou paní, společně jsme se seznámili se Sebastianovou přítelkyní Susanne nebo s manželem paní Mayové Philipem. Společně jsme pak zašli na Mozartovu Kouzelnou flétnu. Akorát teda Jüri s sebou manželku neměl, protože čekají čtvrté dítě, tak jsem mu řekl, že je borec, když má čtyřicet a už se mu povedly čtyři děti.    Samozřejmě si mé paní nemohl nevšimnout bulvár. Bild napsal, že Monika je  eye-catcher večera”! Taky si s ní povídala kancléřka Merkelová. Chvilku spolu dokonce mluvily česky a paní kancléřka jí vyprávěla, jak si u nás v Česku dělala doktorát v pražském Ústavu organické chemie a biochemie. To jí bylo kolem třiceti. Schválně si to dejte do Googlu a najdete její fotky. Kancléřka Merkelová taky s nostalgií vzpomínala na smažák a valtické víno. Nakonec jsme si spolu dali weisswurst v kaiserce.    Jinak všechny schůzky, co jsem měl, se točily kolem migrace. A z rozhovorů jak v Německu, tak v Rakousku mám takový pocit, že to bude hlavní téma příštích evropských voleb. Myslím, že mlčící většina dá najevo svůj názor. A doufám, že zásadně změní složení Evropského parlamentu a Evropské komise.    Když hejtman spolkové země Salcbursko Wilfried Haslauer zahajoval ráno festival, řekl pár věcí, pod které bych se okamžitě podepsal. Mluvil o tom, že Evropu spojuje hlavně kultura, křesťanství, stavební sloh, všechno, co tady naši předkové vybudovali, společné hodnoty, které musíme bránit. Myslím, že ne všichni evropští politici si tohle uvědomují a jsem přesvědčený, že pro některé z nich bude výsledek příštích voleb překvapení. Nechci, aby jiné zvyky, jiné náboženství a jiná kultura Evropu převálcovaly. Dědictví našich předků musíme ubránit.    Můj názor na nelegální migraci je jasný a nezměnil se od začátku. Musíme ji zastavit. Napsal jsem to i v dopise italskému premiérovi Giuseppovi Contemu, který mě předtím vyzval, ať spolu probereme přerozdělení 450 migrantů, kteří nedávno dorazili do Itálie. Můj dopis byl trochu delší. Hlavně jsem mu zopakoval, že přerozdělování není žádné řešení. Kdo čtete moje hlášení, tak víte, jaká jsou řešení nelegální migrace, která urputně prosazuju: australský model, hot-spoty na severu Afriky, pomoc lidem v zemích, odkud nejvíc utíkají, rozšíření pravomocí agentury Frontex, aby do ní netekly stamiliony euro jen za to, že bude reportovat, kudy k nám nelegální migranti jezdí.    Vždycky mě hrozně zamrzí, když uslyším, že Česká republika není solidární. V přepočtu na naši ekonomickou sílu jsme jedna z nejsolidárnějších zemí vůbec! A speciálně Itálii pomáháme s nejrůznějšími projekty. Třeba jsme minulý rok vyčlenili 10 milionů euro na posilování pobřežní stráže a pobřežních kapacit v Libyi, což je akce vedená právě Italy.    Těším se, že si o tom všem s Giuseppem promluvíme na konci srpna v Římě.    I v tomhle vedru mě ale pár věcí dokázalo fakt potěšit. Tak třeba. Mezinárodní agentury zvedly naší zemi rating ze stupně A+ na AA-. To je skvělé hodnocení. Týká se to dlouhodobých závazků v domácí i cizí měně. Hlavně se našim vládním institucím daří hospodařit s přebytkem. V roce 2016 to bylo 0,7 % HDP a minulý rok dokonce 1,6 % HDP. A dál snižujeme zadlužení v poměru k HDP. Výrok ratingové agentury Standard & Poor’s potvrdila japonská JCR.    Jsme už teď dlouhodobě mezi pěti nejmíň zadluženými státy Evropské unie. Takže já bych byl fakt, ale FAKT rád, kdyby někteří politici i makroekonomové, kteří nás nemají rádi, mluvili objektivně. Když se opírají do našeho plánovaného rozpočtu, neustále omílají ten plánovaný schodek 50 miliard. Trochu jim uniklo to slovíčko PLÁNOVANÝ. O mě je totiž dobře známo, že tlačím na lepší výsledek, než je na papíře. Vemte si, že třeba v roce 2016 jsme plánovali schodek 70 miliard a nakonec skončili 61,8 miliard v plusu! Letos plánujeme mínus 50 miliard, ale před pár dny jsem to kontroloval a hádejte: jsme v plusu 4,4 miliardy.    Co je strašně důležité, že máme v přebytku i důchodový účet. Dokonce o 2,8 miliardy. A když se budeme bavit o státním dluhu, pořád nechápu ty řeči o tom, že ho zvyšujeme. Někteří to opakují. Pořád dokola. Přitom náš státní dluh neustále klesá. I při tom plánovaném deficitu 50 miliard nám znova klesne. Ty skutečné počty se totiž odehrávají vždycky na konci roku. Což samozřejmě naše kritiky nezajímá. Takže když třeba výhodně prodáváme dluhopisy, hned napíšou, že se propadáme do dluhu. To bych ale musel dát každému takovému komentátorovi školení, aby to pochopil 🤓    Co je skvělé, že výběr daní a pojistného neustále roste, třeba jen za červen stoupl meziročně o 61,3 miliard. Ne, přátelé, nestalo se to jen tak. Je to díky kontrolnímu hlášení a díky EET. Podnikatelé odvádějí daně poctivěji než kdykoli předtím 👍    A peníze se vrací zpátky do lidí. Ukážu vám to na pár číslech: Na důchody jde o 37,8 miliard víc, na školství o 25,7 miliard víc, na zdravotnictví o 20 miliard víc, zvyšujeme i výdaje na sport o 2,1 miliardy, na vysoké školy plus 1,8 miliardy. Do dopravních staveb dáme 50 miliard, na opravu a údržbu silnic 26 miliard. Celkově navyšujeme investice na 78,8 miliard.     Tenhle rozpočet jsme schválili ještě za naší menšinové vlády. Samozřejmě přišli naši koaliční partneři a mají svoje představy. Budeme pokračovat v jednání po vládních prázdninách, to znamená v půlce srpna. Chci po každém ministrovi, aby hlavně hledal úspory a šetřil na provozu. A ty ušetřené peníze dáme opět do lidí, hlavně do těch, kteří mají teď nejhorší platy: pracovníci v kultuře, sociální sféře, ve školství.    To, že obchodníci poctivěji platí daně, je vidět i na tom, že mnohem svědomitěji vydávají účtenky. Pomohla tomu i naše hra Účtenkovka, do které se třeba minulý měsíc zapojilo skoro 380 tisíc lidí. A odměny jsou sladké. Teď nedávno naše Alena Schillerová předala dvěma šťastným výhercům ve Valašském Meziříčí klíčky od zbrusu nových Fordů EcoSport. Další slosování je 15. srpna. Takže, kdo ještě nehrajete, rozhodně to pojďte zkusit.    Schválně jsem koukl, jací lidi s námi vlastně hrají. Když se to vezme podle věku, tak skoro polovina má mezi 30 a 50 lety. Ale co mě hrozně potěšilo, že skoro čtvrtina jsou lidi od 50 výš, dokonce 4 procenta jsou lidi nad 70 let. Takže je super, že i lidi, kterým internet vstoupil do života jako totálně nová věc, se účastní. Jak říkám, je to dobrá věc. Nakoupit jdete stejně. A ještě k tomu můžete vyhrát milion korun, auto nebo spoustu dalších cen.    Všechno ale není super. Pořád zoufale bojujeme s kůrovcem. Hned v pondělí jsme k tomu měli další jednání. Potřebujeme stále nové skladovací plochy a dostatek chemických prostředků. Já jsem znovu zdůraznil, že je potřeba využít k těžbě a úklidu poškozených stromů i nezaměstnané evidované na Úřadu práce. Ministr zemědělství třeba už nabídl ostravské Asociaci romských podnikatelů a spolků ČR konkrétní práce, které by v lesích mohli vykonávat dlouhodobě nezaměstnaní. Mohli by nejen těžit napadené dřevo, ale i sázet nové stromky. Je potřeba každá ruka. Jak řekl sám prezident Asociace Vladimír Leško: “Chceme pomoci při lesních pracích a zároveň systémově řešit romskou nezaměstnanost.” Nabídl i okamžitou pomoc se zajištěním firem a pracovníků, hlavně na severní Moravě.    A rázný a hrozně potřebný krok udělal náš Richard Brabec. Asi jste slyšeli, že celníci  nedávno odkryli ty hrůzy co se dějí na našem území kolem obchodu se vzácnými zvířaty, hlavně tygry. Mafiáni s nimi obchodují nejen kvůli kožichům a drápům, ale taky protože hlavně v Asii ještě pořád hodně lidí věří v léčebné účinky “tygřích preparátů.” Takže Richard s okamžitou platností zakázal vývoz tygrů pro komerční účely do zemí mimo Evropskou unii. Shodou okolností je dneska mezinárodní den tygrů. Lepší dárek od našeho ministra životního prostředí nemohli dostat 🐯    Tak a koukám, že jsem na páté stránce. Byl to zase náročný týden. Musím se vám přiznat, že už pokukuju po kalendáři. Od 1. do 11. srpna mám totiž dovolenou. Pondělí a úterý bude brutální. Od rána do noci budu mít schůzky, protože toho chci ještě stihnout co nejvíc 😅 A vám, co máte dovolenou právě teď, přeju, abyste si ji co nejvíc užili. A nám ostatním, abychom ty vedra přežili."
9ba3a2546c1fb18df431aac7765792b2,"Tak. A tady pravda. Jak to opravdu chodí na Evropské radě. A co to Evropská rada vlastně je. Vezmu vás teď do Bruselu. Angela Merkelová. Všichni prezidenti a premiéři členských států Evropská unie. A Babiš. Dozvíte se věci, co jste ještě neslyšeli. https://t.co/ZElBkmOasu"
A091DA87CB67939577B23EA8B66EB20C,"Čau lidi, kolegové mě pořád nutí, že mám být čtivej, ale já jsem byl vždycky spíš na práci, myšlenky a čísla. Tak se snad nebudete zlobit, když vám jich tentokrát pár nasázím hnedka ze začátku 🤓 Jsou totiž důležitá pro nás všechny. Jinak vám ale děkuju za super vzkazy k narozkám. Bylo jich strašně moc a nestihl bych na všechny odpovědět. Tak jsem se snažil aspoň zalajkovat ❤️ Doufám, že to nepřehlušilo ostatní témata, která jsem vám v minulém hlášení psal. Teď už ale pojďme na ty čísla.    STÁTNÍ KASA MÁ PŘEBYTEK    V pondělí vydali kolegové z ministerstva financí zprávu, že na konci prázdnin je rozpočet v přebytku 14,8 miliard korun. Příjmy do státní kasy rostou díky stále lepšímu výběru daní. Stouply spolu s výběrem pojistného na sociální meziročně o 58,4 miliard. Čili zlepšujeme výběr daní a odvodů tempem 7,9 procent. Zdravím všechny hejtry EET a kontrolního hlášení! 😘    Když jsem minulý týden procházel vaše otázky, několikrát tam na mě vyskočilo, že státní dluh roste a proč to tak je. To jsem ze začátku vůbec nechápal, protože moc dobře vím, že od chvíle mého nástupu do vlády dluh snižujeme. Pak jsem ale u jednoho člověka našel ten zdroj. Jakýsi novinář začal šířit totálně překroucenou informaci, že státní dluh stoupá, protože si našel pár starých údajů vytržených z kontextu. Ukazuje to, jak někteří novináři nepřemýšlí a matou lidi.    Jaký je skutečný vývoj státního dluhu vám dávám jako odkaz do komentářů.    Hodnotí se to vždycky ke konci roku, protože přes rok vydáváme dluhopisy, když je na finančních trzích příznivá situace a tím vznikají jen dočasné výkyvy. Někteří rádobyekonomové a komentátoři to pak demagogicky zneužívají, že se prý zadlužujeme. A to je lež.    Docela obšírně jsem to vyložil několika lidem tady na Facebooku, kteří se na to ptali. Je to docela dost vysvětlování, takže ho nebudu nutit vám všem. Nechci protáhnout tohle týdenní hlášení o celou jednu stranu. Abychom se vůbec dostali k tomu, jaký jsem měl týden včetně návštěvy kancléřky Merkelové v Berlíně 🇩🇪    Takže kdo máte zájem, můžete kliknout na další odkaz, kde to vysvětluju panu Stanislavovi Čeřovskému, který mi teda mimochodem dával hrozné kapky 😓    Vy, kdo se s tím nechcete trápit, stačí kliknout na graf v komentech.    A vy, kdo nechcete ani klikat, tak vám to řeknu v jedné větě: od roku 2013 do půlky roku 2018 klesl státní dluh v poměru k HDP o 8 procentních bodů a bude dál klesat. Dluh snižujeme, i když rekordně investujeme: příští rok to bude 79,6 miliard z národních zdrojů a 122,2 miliard celkově. Všechny tyhle peníze jdou do lidí, do zlepšování kvality jejich života.     Uff, tak snad jsem udělal vám, které téma státního dluhu zajímá, full-service a teď můžeme jít na další téma.    MZDY REKORDNĚ ROSTOU    Aspoň tohoto si novináři všimli. Ve druhém čtvrtletí stoupla průměrná mzda meziročně o 8,6 procent na 31.851 korun. To je o víc než dva a půl tisíce korun. Rekord, dámy a pánové. A kdo jste se koukli třeba do středečních lidovek, měli tam mapu, kde jste mohli docela hezky vidět, jak mzdy stoupají v celé republice 🇨🇿 Není kraj, kde by nestouply v průměru aspoň o dva tisíce.    PŘIBUDOU DOKTOŘI    Mladí ve zdravotnictví hrozně chybí. Totální nezájem předchozích vlád způsobil, že třeba u dospělých i dětských praktických lékařů je průměrný věk 50, někde dokonce 60 let 👴🏻 Asi jste si toho všimli. Je to problém i u dalších odborností. S počtem mladých doktorů, který každý rok absolvuje lékařskou fakultu, nejsme schopní zajistit obměnu stárnoucí lékařské populace. Pamatujete, jak jsem se tady rozčiloval, že každý rok 2500 uchazečů skončí pod čarou, i když úspěšně složí zkoušky? Prostě by je na lékařských fakultách neměl kdo učit.     Takže jsme teď v září poslali injekci 135 milionů korun, aby mohly přijímat víc uchazečů. A od příštího roku to rozjíždíme ve velkém. Následujících 11 let budou lékařské fakulty dostávat o 6,8 miliard navíc, to je o 700 milionů korun ročně víc. Bude na platy pro vyučující, kteří dneska místo toho, aby zůstali na univerzitě, radši odchází do praxe, protože tam mají klidně i dvakrát víc peněz. A lékařské fakulty budou moct přijímat o 15 procent víc uchazečů. Hrozně mladé doktory a doktorky potřebujeme. Ve všech krajích.    Reálná čísla místo keců. Doufám, že vás aspoň trochu potěšila. A teď už pojďme na to, jak jsem strávil uplynulý týden.    V Praze jsme zahájili kampaň do komunálních voleb. Náš kandidát na primátora Petr Stuchlík pozval novináře do dneska už legendárního Obchodního domu Kotva. Udělal si tam v prázdném patře pod střechou volební štáb. Přišel jsem ho podpořit a se mnou i primátoři našich moravských a slezských metropolí. Z Brna Petr Vokřál a z Ostravy Tomáš Macura. Chtěli jsme lidem ukázat to, že náš program je konkrétní a je hlavně o investicích. A představili, jaké máme rozjeté projekty ve druhém a třetím největším městě ČR. Od obchvatů, silnic, nemocnic až po sportovní haly a koncertní sál.    Petr Stuchlík pak představil svoje plány. Hlavně to, že chce ve spolupráci s Ředitelstvím silnic a dálnic dostavět pražský vnitřní okruh. Doprava spolu s drahým bydlením je asi to, co Pražáky trápí nejvíc. Takže pokud půjde všechno v pořádku a nebudou nám do toho opět házet vidle koaliční partneři z řad aktivistů, tak úsek 511, který spojí D1 a D11 na Hradec bude hotový za 5 let a celý okruh včetně 519 a 520 přes Suchdol bude hotový za 8 let. Vím, je to ještě hodně let, ale měli jsme to udělat ještě než jsme vstoupili do EU a než vznikly kraje. Byla by to historická událost v dějinách hlavního města. Taky chceme postavit metro D, které potřebuje hlavně jihovýchodní část Prahy.     Petra Stuchlíka tohle všechno evidentně baví a je připravený našemu hlavnímu městu věnovat vše 💪 Postavil kolem sebe tým expertů, za které mluví hlavně dosavadní práce. Třeba náš ministr zdravotnictví Adam Vojtěch mu radí s péčí o stárnoucí obyvatele, dlouhodobě nemocné a podobně. S ekonomikou mu zase radí Aleš Michl oceněný třikrát po sobě jako analytik roku. Petr má i přední odborníky na dopravu, digitalizaci, smart city. Věřím, že společně to dají.    Tak a teď ke mně. Určitě vás zajímá to Německo. Jak celá návštěva vypadala, vám nemusím líčit. Dával jsem fotky v takovém tempu, až pár lidí začalo křičet, že mám zvolnit. Ale ještě mnohem víc z vás si přálo, abych přidal. Pravda je asi někde uprostřed, ne? Takže vám to teď shrnu do textu.     Německo je náš nejdůležitější obchodní partner. Ve vývozu i dovozu. Jen minulý rok to dělalo 89,5 miliard euro. Což je skok nahoru o skoro deset procent oproti roku předtím. Vyvážíme tam 30 procent naší produkce a podíl na dovozu je 25 procent. Taky u nás máme 6000 německých firem, které tu investovaly 20 miliard euro. Tomu se říká strategické partnerství. Musíme ho rozvíjet, ale zároveň si musíme ujasnit naše pozice a taky jasně říct, že jsou věci, přes které prostě nejede vlak. Ano, mluvím o přerozdělování ilegálních migrantů.    Normálně na sebe politici během jednání evropské rady nemají moc času. Teď jsme s paní kancléřkou mohli konečně debatovat v klidu. Přátelsky, i když tvrdě.    Stejně jako v Itálii, na Maltě a v Maďarsku, jsem jí vysvětlil můj celoevropský plán na řešení migrace.     Shodujeme se v něm jen částečně. Kancléřka souhlasí s novodobým Marshallovým plánem pro Afriku. Základ je finanční pomoc severoafrickým státům a státům, odkud ilegální migranti pochází - podobně, jako to máme s Tureckem, i když bez nějaké dohody o výměně uprchlíků. To, na co máme pořád odlišný názor, je samozřejmě příjmání a přerozdělování ilegálních migrantů. Já jsem kancléřce Merkelové řekl jasně, že dokud nezačne platit nulová tolerance nelegální migraci, tak se nemůžeme posunout dál. Stejně si mě ale otestovala a zeptala se: “A co kdybychom vás požádali, abyste přijali dva nebo tři migranty z další lodě?” Absolutně ne, je to otázka principu, znamenalo by to vyslat pašerákům signál, že se podařilo ukecat i Česko. Pro nás je to vyloučené. Všichni, kteří u nás chtějí pracovat, musí mít pracovní vízum a vybírají si je naše firmy a instituce. Jsme svrchovaný stát a Češi budou rozhodovat, kdo u nás bude žít a pracovat, ne Evropská komise nebo jiný stát.    Zároveň jsem jí ukázal výčet toho, jak naše země pomáhá ostatním státům, nechal jsem k tomu udělat i mapu. Od roku 2015 jsme dali 100 milionů Euro ostatním zemím na zvládání migrace, poskytli 1600 expertů, ošetřili jsme v rámci programu MEDEVAC 2500 pacientů a podobně. To je jasný důkaz naší solidarity. Kancléřka pochopila, že náš postoj je pevný a neměnný.    Těch věcí, o kterých jsem potřeboval s paní kancléřkou mluvit, bylo hrozně moc. Prošli jsme si během povídání její impozantní kancléřství i Bundestag.    Mluvili jsme o tom, že máme zájem, aby německé firmy u nás dál investovaly, ale potřebujeme hlavně investice do vědy a výzkumu. Taky o spolupráci na nákupu a prodeji vojenské techniky. Máme vlastní špičkovou výrobu a taky máme v plánu se postupně blížit k dvouprocentnímu závazku výdajů na obranu v rámci NATO. Tady vždycky říkám, že výdaje na obranu je potřeba posuzovat v absolutních částkách. Snažil jsem se to vysvětlit už na summitu NATO prezidentovi Trumpovi, že v našem případě navýšíme výdaje na obranu od roku 2013 do roku 2024 o 150 procent.    Probrali jsme taky dopravu, hlavně železničním spojení mezi Prahou a Mnichovem, které musíme modernizovat, a Prahou a Drážďanami, kde plánujeme vysokorychlostní trať a budeme společně stavět 26kilometrový tunel pro rychlovlaky.    Dál jsem kancléřce vysvětlil můj názor na rozpočet Evropské unie. Vidím v něm možnost lepšího využití až 75 miliard euro. Místo nejasných programů s nejistými výsledky, bychom je měli investovat do toho, čemu říkám protimigrantská diplomacie - podpořit země severní Afriky, které mají zajistit, aby lodě pašeráků vůbec nevypluly na moře a taky zadržovat nelegální migranty na svých jižních hranicích. Taky bychom tyhle peníze měli investovat do stabilizace afrických zemí, odkud nejvíc lidí utíká. Novodobý Marshallův plán.    Těším se na příští setkání evropských lídrů v Salzburgu. Mám plno návrhů na vylepšení boje proti pašerákům v rámci operace Sophia. Naše zahraniční politika musí být aktivní. Mám jasný plán, jak Evropě pomoci v systémovém vyřešení migrace.    Jinak v Berlíně se mi toho podařilo stihnout docela dost. Potkal jsem se s mým dobrým přítelem Wolfgangem Schäublem, předsedou Spolkového sněmu, se zástupci německých think-tanků a položil jsem s Monikou věnec u památníku Berlínské zdi a kytici u památníku Visegrádské čtyřky. V centrále nakladatelství Axel-Springer jsem si povídal s novináři z Die Welt a Bild o výročí roku 1968, o naší menšinové vládě, o migraci, brexitu a mém návrhu reverse charge, který prosazuju už od dob, co jsem byl ministr financí. Mimochodem je to jediný český legislativní návrh od našeho vstupu do EU a za jeho prosazení bojuju už 4 roky… Dal jsem rozhovor Bildu a nadaci Körber-Stiftung.    I moje paní měla dost nabitý program. Měla setkání v Berliner Tafel, což je největší občanské hnutí v Německu, které poskytuje potraviny potřebným a rozděluje to, co už obchodníci nepotřebují. Pomáhají lidem bez práce, podporují rodiny s dětmi, matky samoživitelky nebo chudé důchodce.     Dál jela na Oddělení pro zdraví, péči a rovnoprávnost na berlínské státní správě, kde se potkala s ředitelkou Odboru pro ženy v obtížných konfliktních a životních situacích. Taky byla v tzv. Sousedském domě v Schönebergu, kde se starají o děti a seniory. Dělají pro ně hudební a divadelní workshopy a podobně. Monika pro ně měla Karlovarské oplatky, knihy českých pohádek v německém jazyce a českých lidových písniček 🎶    A zajela i na Breitscheidplatz, kde v prosinci 2016 tragicky zahynula naše spoluobčanka Naďa Čižmár při teroristickém útoku. Monika na její památku položila květiny a zapálila svíčku.    Spolu jsme se potkali až na letišti Tegel a letěli domů.    Zpátky v Praze jsem měl jednání s eurokomisařkou Corinou Crețu. Přijela za námi do Hrzánského paláce jednat o budoucím programovém období i aktuálním čerpání evropských fondů. Byla to příležitost, abych jí zdůraznil, že naše země si potřebuje sama rozhodovat, do čeho je nutné investovat a co má naopak nižší prioritu. Potřebujeme hlavně dobudovat chybějící infrastrukturu a zlepšit konkurenceschopnost našeho hospodářství.    A stejně jako německé kancléřce, jsem i paní eurokomisařce řekl jasně, že se mi vůbec nelíbí navrhovaný evropský rozpočet. Proč máme radikálně zvyšovat výdaje na obranu o 25 miliard euro, když jsme členy NATO? A proč chce EU zvýšit svůj rozpočet na administrativu a úředníky o 23 procent, když odchází Velká Británie? Měli by ho naopak snížit o 15 procent.    Vyrazil jsem v týdnu taky do terénu. Už dlouho jsem chtěl navštívit pana Erwina Junkera, majitele Junker Group. Je to jedna z nejúspěšnějších firem na světě v oblasti obrábění. Konečně jsem našel chvíli, abych zajel do jejich továrny v Holicích. Celkem mají v Česku čtyři podniky a je to typický příklad, jaké firmy u nás potřebujeme.     V Holicích mají nejen výrobu, ale i Technickou akademii a hotel. V něm jsme si dali s panem Junkerem oběd, povídali si v němčině a pak mě provedl po výrobě i akademii. Byl to super zážitek. Dostal jsem jeho knihu Továrník. Je to neuvěřitelný příběh podnikatele.    Další zajímavou technologickou exkurzi jsem měl díky firmě Cubespace. Její inženýři přišli s neuvěřitelně rychlým způsobem stavby domů z jedenáctimetrových kontejnerů. Vtip je v tom, že ani zevnitř ani zvenku vůbec nepoznáte, že kostru té stavby tvoří kontejner. Viděl jsem to na vlastní oči v Březiněvsi, kde postavili mateřskou školku za dva měsíce. A taky v Dubči, kde díky tomu rozšířili kapacitu základky. Prošli jsme si to i s naší ministryní pro místní rozvoj Klárou Dostálovou. Děcka na nás řvaly Ahóóój, dělali jsme si selfíčka, neskutečný bugr 😁    Cubespace staví taky byty, i když zatím hlavně v Německu pro migranty. Mohly by je ale využít naše obce. Je to podle mě ideální způsob, jak zlevnit a zrychlit hlavně sociální bydlení. V našem boji proti šmejdům zneužívajícím dávky na bydlení, by tenhle systém mohl dost pomoct. Obce by si mohly samy postavit bytové domy. Ocenily by to i mladé rodiny, důchodci a samoživitelky. Určitě by za to byli rádi i tam, kde chybí doktor nebo učitel, kterého by starosta mohl motivovat levným bydlením.     Náš stát v bytové politice neuvěřitelně zaspal. Konečně máme konkrétní projekt na výstavbu bytů 👨‍👩‍👧‍👦 Obce a města můžou začít stavět byty a na sociální byty dostanou od státu stoprocentní dotaci. Schválně si přečtěte rozhovor s naší Klárou Dostálovou a taky, co jsem řekl na Svazu měst a obcí. Hážu do komentářů.    Už jsem v předchozích hlášeních psal o programu na podporu bydlení pro páry a rodiny do 36 let. Dali jsme do něj letos 650 milionů a od příštího roku počítáme s miliardou. Kdo jste to nezaznamenali, dávám znova odkaz.    Co bych vám ještě mohl napsat, když už jsem na šesté straně? V Sezimově Ústí jsem uctil památku prezidenta Beneše u příležitosti 70. výročí jeho úmrtí. Ve Valdštejnské jízdárně jsem byl na zahájení výstavy Františka Kupky. Na Pražském hradě jsem vystoupil na XVI. sněmu Svazu měst a obcí. Apeloval jsem na starosty, aby začali investovat. Vemte si, že v letech 2014 až 2017 se zvýšily příjmy obcí skrz rozpočtové určení daní o 30 procent. Takže teď mají na účtech dohromady s kraji cca 220 miliard korun. Je potřeba, aby se tyhle peníze využily ve prospěch lidí: stavěly se byty, silnice, parkoviště, školy, školky, domovy seniorů, alzheimer centra a sociální zařízení.    Potom se vyhlašovaly výsledky soutěže Nejlepší starosta 2014-2018. Bylo mi ctí předat cenu vítězům pro Středočeský a Liberecký kraj. A gratuluju našemu Petrovi Vokřálovi z Brna, který vyhrál titul nejlepšího primátora 👍    Což mi připomíná, že u metra Pankrác jsme měli první Sousedskou večeři. Takové budou po celém městě až do voleb. Pořádá je náš kandidát na pražského primátora Petr Stuchlík. Jídlo a pití bylo super a lidi se výborně bavili. V médiích se ale stejně stal hlavní hvězdou Pan Vajíčko. Nedělám z toho vědu. Kluk se napil, hodil dvě vajíčka, netrefil se. Čtyři měl ještě u sebe 😱 Já jsem si toho teda ani nevšiml. V novinách jste asi viděli zásah ochranky. Já osobně bych s ním radši promluvil a vysvětlil mu, že se mýlí. A že se vlastně on sám stal obětí štvanice proti mně. Teď má na krku přestupek proti občanskému soužití 🙈    A teď dál. Potkal jsem se s paní Evou Filipi, naší velvyslankyní v Sýrii. Jsme jediní z EU, kteří tam mají velvyslance. Je to unikátní, bohužel jsme tuhle pozici nevyužili. Budu se snažit to změnit.    Měli jsme jednání na Radě pro výzkum, vývoj a inovace, hlavně o mezinárodní vědecké spolupráci s Německem a Indií. A já jednal taky přímo s prezidentem Indické republiky Ramem Nathem Kovindem 🇮🇳 který k nám přijel na pozvání pana prezidenta Zemana. Bavili jsme se hlavně o hospodářské spolupráci, obraně, bezpečnosti, vztazích mezi Indií a EU. Indie je jedním z našich nejvýznamnějších partnerů v Asii. Hlavně pro náš automobilový a těžký průmysl. V Indii mohutně investují třeba Škoda Auto, Bonatrans, Technicoat, Tatra, Škoda Power, Vítkovice Machinery Group a další.    Včera jsem byl v Havířově. Pořádali Havířovské slavnosti 2018 a já si perfektně užil koncert Michala Davida. Tradičně v kotli. Lituju, že jsem v pátek kvůli pracovním povinnostem nestihl koncert Elánu. No každopádně jsem si dal bramborák, který mi Pražáci neodložili a měl jsem taky skvělou palačinku s nutelou a banánem 😍 Sabotáž na dietu, ale nešlo odolat. Cestou domů jsme si dali s Michalem rande na Rohlence v KFC a krátce povečeřeli 🐔 On odtud pak jel koncertovat na Slovensko a já domů do Průhonic.    Tak myslím, že by to pro tento týden stačilo. Mějte se fajn."
a0ca0a69734f6bac535be5b8c5d452b8,"@vonderleyen nás informovala, že první várka vakcín by mohla být k dispozici v první polovině ledna. Německá kancléřka Angela Merkelová nás zase ujistila, že bude i nadále pracovat na kompromisu pro rozpočet EU, který by byl přijatelný pro všechny státy."
a302690ae512d08471f037a5da2e1c63,"Dnešní nabité dopoledne. Ráno premiéři V4, pak se k nám přidala německá kancléřka Angela Merkelová a nakonec jsem s ní mluvil sám. Hlavní témata? Kdy uvolníme opatření na hranicích a jak se vypořádat s ekonomickou krizí po koronaviru. https://t.co/Bq9QrfGis5"
a4d9aaebc043e0181af2ecb7db78dc75,"My v EU proto musíme zintenzivnit komunikaci. Na návrh Německa, které předsedá Radě EU, bude kancléřka Merkelová pořádat pravidelné videokonference. I když bude účast dobrovolná, my za ČR se určitě budeme účastnit."
AD1341BBD1A170DAC6AFDDEE3C245C8C,"Mimořádná Evropská rada v Sibiu. S německou kancléřkou Angelou Merkelovou 🇨🇿🇩🇪"
ADEC01F75791FB16056D6A7455B02F63,"Rozloučení. Velice si vážím toho, že Angela Merkel přicestovala do Prahy právě dnes, kdy vrcholí přípravy oslav 100. výročí založení samostatného Československa 🇨🇿🇩🇪"
AF62606D63188D792A0AF77F6CB25E83,"Brusel právě teď 🙂 S německou kancléřkou Angela Merkel."
b5068488d62c336accc568851211baec,"Jednání premiérů @AndrejBabis, @MorawieckiM, Viktora Orbána a Igora Matoviče s německou kancléřkou Angelou Merkelovou. Tématy jsou ekonomická obnova, víceletý finanční rámec i postupné uvolňování hraničních kontrol. https://t.co/NAUDD2xiuN"
B5337F382FB513335ACD5FAC7DB55EC8,"Trvám si na svém, v ČR uprchlíky nechceme.     Bohuslav Sobotka a Pavel Bělobrádek mě kvůli mému rozhovoru pro deník Právo napadli, že odmítám pomoc uprchlíkům a porušuji tím Ženevskou konvenci. Zbytečně a úplně scestně.    Celá ta diskuse je o ničem. Pokud vím, váleční uprchlíci by měli žádat o azyl v první bezpečné zemi, do které před válkou utekli. V žádném případě to nemůže být u nás. Tím spíš, že do České republiky žádní uprchlíci ani nechtějí. Mrzí mě, že moji koaliční partneři předstírají, že to nevědí, zbytečně slovíčkaří a vytvářejí tak umělý spor.    Dává mi to ale možnost, abych se znovu k celé věci vyjádřil. V kontextu všeho, co jsem řekl i za poslední měsíce, je přece jasné, že mi jde o celý systém přijímání uprchlíků do Evropy. O jeho nefunkčnost, o kvóty. Ten kritizuji, napadám a nechci se s ním smířit.    Po všech událostech, které přinesly poslední měsíce, cítím zodpovědnost za bezpečnost v naší zemi. Nikdy jsem neřekl, že Česká republika nemá dodržovat mezinárodní smlouvy. A to přesto, že ostatní se jimi absolutně neřídí.    Turecko nedává Syřanům status uprchlíka, pouze nelegální a podivný status hosta. Syřané tak přežívají měsíce a roky v Turecku a žádají o azyl až v Německu, které jim ho slíbilo a taky jim ho udělí. Turci neuznávají Ženevskou konvenci ve vztahu k Sýrii a Německo také není první bezpečná země, když migranti mezitím projeli celý Balkán a Rakousko.    Úmluvy vlastně dodržovalo jen kritizované Maďarsko, které jako jediné postupovalo přesně podle dublinské dohody.    A já stejně jako jejich vláda říkám, že jsme suverénní země, a i když patříme do Evropské unie, chceme si zachovat svou suverenitu, sami rozhodovat o imigrační politice a demografii. Mluvit o tom, upozorňovat na to a vzkazovat do Bruselu svůj jasný postoj je důležité, protože migrační krize zdaleka neskončila a na jaře může Evropu znovu pohltit.    Bude mě velmi zajímat, jak Turecko naloží se třemi miliardami eur, které mu EU slíbila. Musí to být velice konkrétní a akční. Doufám, že je to chápáno tak, že Turecko dostane peníze až potom, co proud uprchlíků do Evropy omezí.    Kolik půjde na uprchlické tábory? Kolik na boj s pašeráky? A jak Turecko za ty peníze zajistí, aby už nevyplul ani jeden člun a žádný migrant neopustil Turecko?    Ta dohoda bude klíčová a doufám, že v ní Turecko neselže podobně jako Řecko, které dřív na ochranu hranic dostalo stovky miliónů eur.    Ano, Evropa už dnes ví, že udělala chybu. Paříž, Brusel, Kolín, Hamburk a další. Útoky na západní evropskou civilizaci, na Evropany, kteří tu žijí a pracují. Evropské státy postupně couvají... Kancléřka Merkelová to zatím nechce přiznat, ale bavorský ministr financí Markus Söder nově vyzývá k uzavření německých hranic. Jiní, jako třeba Maďarsko, to udělali a vystavili migrantům jednoznačnou stopku. Osmadvacítka ale pořád neudělala dost.    Nechci tomu jen přihlížet a smířit se s tím. Už loni v listopadu jsem v Právu prohlásil, že Brusel musí vyslat signál, že už další lidi nemůžeme přijímat, zavřít vnější schengenskou hranici a udělat z ní stejnou hranici, jakou má dnes například Polsko a Slovensko s Ukrajinou či Maďarsko se Srbskem, a postavit stejnou s Rumunskem.    Protože ale ten jasný signál buď nepřišel, nebo ho prostě uprchlíci a převaděči ignorují, musí to zaznít ještě zřetelněji. V Turecku musí pod patronátem OSN vzniknout obdoba amerického Ellis Islandu, kde se uprchlíci budou sdružovat, žádat o azyl, procházet screeningem a až po vyhodnocení žádostí bude určena jejich další budoucnost.    Až následně budou jednotlivé evropské státy do procesu vstupovat, budou-li poskytovat humanitární pomoc nebo žádat pracovní sílu.    V současném zmatečném systému ale Česko žádné kontingenty uprchlíků nechce. Kdo chce požádat na základě Ženevské konvence o azyl v ČR, ať si na vyhodnocení žádosti počká v hotspotu nebo Turecku.    Uprchlíci musí vědět, že i příchod na náš kontinent má svá pravidla. Humanitární pomoc ano, jistě, samozřejmě, ale nesmí být zneužívaná. To nesmíme dovolit."
BC3D5152A1FDA594209C98D0A686DC7C,"S šéfkuchařem Patrikem Bečvářem a Angela Merkel právě teď 🇨🇿"
befe91f8698eea9dd496f410299c3e3e,"Propůjčím-li si paralelu Angely Merkel, tak tedy  pojďme vybudovat most, přes který přejdeme toto rozbouřené období do klidnějších dob.  Ano, nejen Německo, ale i my takový most potřebujeme. Návrh rozpočtu 2021 je pilířem, bez kterého tento most nevydrží. https://t.co/YQZp753NrF"
bf779035afc87a28bcdce346d9286fe3,"Za ten otřesný čin v Berlíně bohužel může migrační politika německé kancléřky Angely Merkelové. To ona dovolila, aby se migranti dostávali do Německa a celé Evropy v nekontrolovaných vlnách, bez dokladů, a tedy bez znalosti, kdo skutečně jsou. Německo za tuto politiku platí vysokou daň – je to už několikátý útok teroristů na Němce v jejich zemi. Němečtí i unijní politici by si měli konečně přiznat, že musí zastavit tok migrantů do Evropy mimo evropský kontinent a přestat s tou politickou korektností, kterou ohrožují Němce i celou Evropu. Řešením je mír v Sýrii a návrat migrantů do jejich domovů. V Evropě není pro ně místo. Musí počkat v uprchlických táborech v Turecku. Migraci z Afriky zastavit v Libyi a domluvit pro státy, ze kterých prchají, finanční pomoc, aby neodcházeli ze svých domovů."
c0b99b8e472e2620116fa8c2ba5f405f,"Videocall s předsedou Evropské rady Charlesem Michelem a německou kancléřkou Angelou Merkelovou 👍"
c4d45e74f37701273ea4eea468489f57,"Telefonoval jsem s německou kancléřkou Angelou Merkelovou. Mluvili jsme o britské mutaci covid-19 v ČR. Ujistil jsem ji, že naši experti berou její výskyt u nás velmi vážně a že teď není potvrzeno, že by šlo o podstatný podíl všech nakažených."
CF5EC45F967A9B5C53DD884FDABAE388,"S Angela Merkel na Evropské radě právě teď 😉"
cff3faa54708f98d0986b031d2e8b06b,"@SemSuchar A chci dodat. Problém by s prezidentem Erdoganem měli řešit především vysoký představitel EU pro zahraniční věci a bezpečnostní politiku Josep Borrell a samozřejmě Angela Merkelová, která s ním v roce 2016 vyjednala za EU dohodu o migrantech."
d63b9f86d74325ac2d6a71aa84f2b468,"Čau lidi, někteří z vás mi píšou, ať se vtělím do slepice, abych věděl, jaký to je. No, já si pamatuju, jak jsem u babičky jako malej pozoroval slepici, až z ní vypadne do slámy vajíčko, pak jsem ho rychle vzal a běžel za babičkou do kuchyně. Tady v Ekocentru na farmě mají 10 slepic a žijou si fajn. Jeden kohout, jinak samý holky.    Moji prarodiče měli malé hospodářství, dva koně, krávu, prase, kachny, husy, králíky. Potom jim to znárodnili, přišli o koně a krávu, a děda, který byl kovář, šel dělat do JZD. Ale zůstala jim zahrádka, na které jsem se pořádně namakal. Pomáhal jsem dědovi i se včelami. Zvířata miluju od dětství, pamatuju, jak jsem jako kluk brečel, když šel králík pod kudlu. Celý život jsme měli doma kočky a psy. Z Paříže si naše rodina přivezla kočku Pařížanku. Marocký král Hassan II., s jehož synem hrála moje starší dcera tenis, jí daroval psa, který se jmenoval Zoulou. V Etiopii jsme měli psa a taky opici, doma bych možná našel jejich fotky.    No a jak jsem byl tenhle týden na mimořádné Evropské radě v Bruselu, začaly mi v noci chodit stovky mailů. Obránci zvířat založili výzvu proti klecovým chovům slepic speciálně adresovanou mně a dostal jsem těch mailů asi dva tisíce. První noc jsem šel spát ve 2 a ještě se snažil odpovědět co nejvíc lidem. Odpovídal jsem i během jednání Rady v Bruselu, protože tam byly hrozné prodlevy. A na všechny ty maily šla moje jasná odpověď. Problémem klecových chovů jsem se teď začal zabývat, ty záběry ochránců zvířat jsou fakt otřesné a není důvod, aby zvířata takhle trpěla. Už se nám podařilo zakázat kožešinové farmy.    Není pravda, že naši poslanci zrušení klecových chovů zařízli. Sněmovna o tom ještě ani nehlasovala. Řešilo se to zatím jen na výboru, a pokud vím, tak jen 4 poslanci ANO byli proti a já s jejich pozicí zásadně nesouhlasím.    V Evropské unii se tohle řeší už 12 let. Leží tam petice s 1,5 milionem podpisů lidí, kteří si zákaz klecí ze srdce přejí. Ale jak víme, Evropská unie je neakční a všechno v ní hrozně dlouho trvá. Tak to budeme řešit na národní úrovni. Co se týče EU, požádal jsem našeho europoslance a experta na zemědělství Martina Hlaváčka, aby se tomu věnoval.    Taky se potkám s předsedou spolku OBRAZ panem Markem Voršilkou, abych znal jeho konkrétní pohled na věc. A detailně to určitě probereme i na klubu hnutí. Není to nic triviálního, v Německu o tom diskutovali snad 15 let, než klecový chov zakázali.    Teď poslední zpráva je, že se k boji proti klecím připojují i řetězce. Billa, Albert, Penny, Kaufland, Delmart, Coop, taky Nestlé, Costa Coffee a spousta dalších řetězců a hotelů. Každý podle svých možností, někdo okamžitě, někdo třeba do tří nebo do pěti let. Někteří poslanci navrhují zákaz od roku 2027.    Každopádně je potřeba, aby tento zákaz chovu slepic v klecích zásadně nezdražil vajíčka a aby byla cenově dostupná pro všechny.    A teď bacha. Jdeme na věc, která se týká většiny lidí. Obří akce na D1. Teď o víkendu začala největší stavba v dějinách. Najednou opravujeme 71 kilometrů. Letos 7 uzavírek, tenhle rok 4 dokončíme. A pak… budeme mít jednu z nejlepších a nejbezpečnějších dálnic ve střední Evropě. Od roku 2014 jsme do ní investovali 20 miliard a celkově bude oprava 160 kilometrů stát 26,6 miliardy korun.    Ministra Karla Havlíčka jsem upozornil, že se tam budu jezdit osobně dívat a dohlížet na to, že se bude makat, a to včetně víkendů. Kde to z bezpečnostních důvodů půjde, tak i v noci. Komplet opravená dálnice bude v roce 2021, jinak fakt POTEČE KREV.    Zkoordinovat tuhle kolosální stavbu bude brutální. Snažím se ministrovi dopravy Karlovi Havlíčkovi pomáhat, jak jen můžu, vytvořili jsme koordinační skupinu, ve které budeme my dva, čtyři šéfové firem, které stavby provádí, a šéf Ředitelství silnic a dálnic. Budeme všichni spojení on-line a nepřetržitě se informovat, jak to jde a jestli nevznikají problémy. Máme připravený informační servis pro řidiče přes světelné tabule, budeme instalovat speciální značky, využijeme rádia, sociální sítě a další média. K tomu 2 speciální weby Dopravní info a Nová D1, odkazy dávám do komentářů. Navíc je připravená odtahovka na každé uzavírce a garantujeme do 30 minut příjezd dalších odtahů, kdyby byly potřeba.    Jak vidíte, poradíme si. To je zpráva hlavně pro některé opoziční poslance, jejichž strany nechaly D1 rozpadnout a ostatní dálnice buď nestavěly, nebo je dvojnásobně prodražovaly. Teď nám radí, jak Ministerstvo dopravy řídit. Jediné, co v životě řídili, bylo tak maximálně svoje auto. Na rozdíl od nich já i pan Havlíček pocházíme z vrcholového byznysu a něco jsme v životě odřídili. Já svou bývalou firmu vybudoval ze 4 lidí v roce 1993 na 35 tisíc lidí v momentu, kdy jsem z ní odešel. Uřídil jsem ji úspěšně přes 7 pečlivě vybraných topmanažerů. A stejně postupuju i při vedení státu. S Karlem Havlíčkem makáme víc než 15 hodin denně, kolega Havlíček dokonce vstává 4:30 ráno, o 15 minut dřív než já. S dálnicemi se mu snažím pomáhat, 6. března spolu jedeme na Ředitelství silnic a dálnic, zkontrolujeme stav a zjistíme, s čím jim můžeme pomoct. Takže to nejlepší, co můžou politici chodící spokojeně na devátou do sněmovny udělat, je nechat nás pracovat.    A ještě chci poprosit o něco i vás, řidiče. Prosíme, buďte trpěliví, D1 se rozpadala 25 let a nám teď zbývá posledního 1,5 roku, abychom ji opravili. Vím, pro řidiče není žádná sranda těch 71 kilometrů uzavírek, i když větší část do konce roku zmizí. Bude to od vás chtít fakt pevné nervy nešlápnout na plyn a nekalit to v levém pruhu. I když vás ale bude svědit noha, prosím, nedělejte to. Jedna chyba a zablokujete celou tepnu. Nemyslete si, že se to nemůže stát právě vám, navíc nikdy nevíte, co se může přihodit okolo vás. Jde taky o život stavebním dělníkům. Je to pro ně nesmírně náročná práce a obdivuju je. Pracují často v extrémním horku, v noci a 50 centimetrů od nich sviští auta často stokilometrovou rychlostí. Kvůli dodržování rychlosti proto budou skoro na všech úsecích radary. Není to žádná šikana, upozornění na ně vždycky uvidíte na značkách. Děkuju vám moc za pochopení.    Další důležitá zpráva. Vláda tenhle týden rozhodla o zvýšení životního a existenčního minima a nezabavitelné částky. Dva týdny jsem vám podrobně psal, že chceme zvýšit částku, která musí člověku v exekuci zůstat na život, aby nebyl nucený makat načerno a zároveň aby věřitelé měli šanci, že ještě někdy svoje peníze uvidí zpátky. A tenhle týden jsme to na vládě schválili. Platit to začne od 1. července 2020.    V rychlosti vám to zopakuju hezky popořadě:    Dlužníkovi musí místo 6608 korun zůstat aspoň 7772 korun.  Na každou vyživovanou osobu místo 1652 aspoň 2478 korun.  Dlužníkům, kteří pečují o děti, ještě k tomu zůstává část mzdy.  Hranici, od které se sráží celá mzda a kterou jsme už jednou zvyšovali na 26.432 korun pro bezdětného dlužníka, zvyšujeme od 1.7. 2020 na 28.495 korun.  Dlužníku s dítětem a minimální mzdou 13.391 čistého bude nově v oddlužení ponecháno 11.372 korun, při nepřednostní exekuci dokonce 12.381 korun.    A teď životní minimum a existenční minimum. Nové, vyšší částky budou platit od 1. dubna 2020.  Životní minimum se zvýší z 3410 na 3860 korun.  U první osoby v domácnosti z 3140 na 3550 korun.  U druhé a další osoby v domácnosti, která není nezaopatřeným dítětem, z 2830 na 3200 korun.  U dětí do 6 let z 1740 na 1970 korun.  Od 6 do 15 let z 2140 na 2420 korun.  U nezaopatřených dětí od 15 do 26 let z 2450 na 2770 korun.  Existenční minimum stoupne z 2200 na 2490 korun.    Pojďme na další věc, kterou chceme zlepšit. Vlastní bydlení pro mladé rodiny. I když se naší zemi daří jako nikdy v dějinách a banky jsou narvané penězi, dosáhnout na vlastní dům nebo byt je pro normální lidi pořád těžší. Podmínky pro získání hypotéky jsou, nebojím se říct, šílené.    Příklad rodiny z Moravského Krumlova, se kterou jsem nedávno mluvil. Chtějí si postavit dům za 4 miliony. To není v dnešní době přehnaná cena. Žádný velký luxus, prostě důstojné bydlení pro rodiče s dětmi. A kolik si řekla banka jako akontaci? 800 tisíc. Ale kdyby jen to, banka si dá zástavní právo na nový, ale i na starý dům. Fakt se mi nelíbí, že to banky přezajišťují.     Budíček, vážení bankéři!    Riziko k podnikání vždycky patřilo a má patřit. Kdo se bojí hypoteční bubliny, ať laskavě nechodí na trh s nemovitostmi.    A politiku České národní banky už vůbec nechápu. Představte si, že nejrůznější banky včetně těch, které nabízí hypotéky, u ní mají uložených 2,5 bilionu korun a za to bezpracně vydělávají na úrocích. ČNB to zdůvodňuje tím, že bojuje proti inflaci, ale to zjevně nefunguje. Inflace roste. Těch 2500 miliard tam prostě leží a banky donedávna dostávaly od ČNB 2 procenta ročně na úrocích. A teď si představte, že od 6. února dostávají ještě víc. ČNB totiž naprosto nelogicky ten úrok zvýšila na 2,25 procenta. O tenhle zisk se přitom banky nedělí s lidmi třeba tak, že by jim navýšily úroky na termínovaných vkladech, na vkladech na účtech nebo by jim třeba zlevnily hypotéky a zrušily poplatky. NE. Samozřejmě, že si ty peníze nechávají. Banky v Česku jen za loňský rok vydělaly 90 miliard korun, a to i díky růstu sazeb ČNB.    Nechápu ani to, jak je možné, že v čase ochlazování ekonomiky chce ČNB zvyšovat úroky pro komerční banky. Vždyť tím jde nejen proti lidem, ale i průmyslu a celému hospodářství. Firmy mají vysoké osobní náklady, které rostou zvyšováním mezd, což je správné, jenže jim chce ČNB zvýšit náklady na úvěry a tím snižovat zisky a zmenšovat možnost zvyšovat platy. Lidi a firmy mají bankám platit míň, ne víc. Takhle se nemá odsávat zisk od firem a lidí do bank.    Bohatě by podle mě stačilo, aby banky za depozita u ČNB dostávaly ne 2,25, ale třeba jen 0,5 procenta, ale pokud je ČNB tak štědře dotuje, měly by držely úvěry, půjčky a hypotéky na nízké úrovni. V eurozóně musí komerční banky u Evropské centrální banky platit za depozita 0,5 procent místo toho, že by něco dostávaly, ale to taky není normální situace.    Bankovní sektor pohádkově bohatne ve srovnání s jinými, ale podle vývoje inflace to evidentně není funkční způsob boje proti ní. K ní přispívají různé oligopolní sektory a samozřejmě ceny bytů, energií, potravin… Je naprosto absurdní, když někdo vyšší inflaci dává do souvislosti s tím, že jsme zajistili vyšší platy pro lékaře, sestry, učitele a další a rekordně navýšili důchody. Prý se tím, že lidem dáváme víc peněz, podílíme na inflaci. No tak se podívejte na marže a zisky těch, u kterých občané utrácejí peníze.    Chci tenhle problém řešit a potkám se s guvernérem České národní banky Jiřím Rusnokem, protože právě jeho instituce ovlivňuje podmínky hypoték. Samozřejmě, ČNB je nezávislá a nikdy jsem ji nekomentoval, ale teď musím. Oslovím i Českou bankovní asociaci.     Pokud chceme, aby náš národ nevymíral, musíme našim mladým rodinám zajistit dobrý, spokojený život, a to znamená vlastní bydlení za přijatelných podmínek.    Největší problém je samozřejmě v Praze, kde řádí spekulanti s byty a ceny jsou kvůli nim šíleně vytočené. Teď nemluvím o investorech, kteří pronajímají luxusní velkoplošné byty v centru, ale o těch, kteří skupují celé bytovky v širším centru i na periferii a kšeftují s nimi přes Airbnb. Sehnat hezký byt v Praze na hezkém místě tak už začíná být i pro relativně bohaté rodiny dost sci-fi. Takže my teď makáme na tom, aby se v zákoně odlišilo první bydlení, které si rodiny pořizují, aby mohly spokojeně žít a vychovat děti, což je nelehký úkol.    Není možné, aby podnikatel s 30 byty měl daňové výhody. To je první věc, kterou ukončíme. Když si dneska tenhle spekulant pořídí byt na investici, tak po pěti letech držení ho může prodat a je osvobozený od placení daně z příjmu z prodeje nemovitostí. My tuhle lhůtu chceme zvednout na 15 let. Současná situace prostě podporuje spekulanty ke skupování bytů k pronájmu. Tohle opatření doufám i zpomalí růst cen nemovitostí a zároveň by taky mohlo uvolnit nové byty na trhu s nemovitostmi. Bude to v daňovém balíčku účinném od 1. ledna 2021, který připravuje Ministerstvo financí. Snažíme se prostě nějak ten trh s volnými byty rozhýbat a pomoct našim občanům, ale je to totálně komplikovaná oblast a není jednoduché najít to nejlepší řešení. U tohohle opatření jsme mysleli na naše občany, kteří prodávají nemovitost, ve které bydlí. Pro ně se se nic nemění. Osvobození prodeje obývané nemovitosti po 3 letech bude stále zachováno. Prostě pokud budete prodávat nemovitost, ve které žijete a máte trvalé bydliště, z důvodu, že se chcete přestěhovat do většího nebo někam jinam za město, nebudete muset platit daň z prodeje nemovitosti, opakuju, pokud v té nemovitosti, kterou prodáváte, žijete déle než tři roky.    Kdy vlastně začal být nedostatek bydlení? Po pádu komunismu převedl stát více jak 600 tisíc bytů na města a obce. Pokud si to dobře pamatuju, tak ještě v roce 1989 jich postavil 79 tisíc a metr čtvereční stál 2600 korun. Jo 2600, ne 98.000 jako třeba teď v Praze. Mimochodem, proč právě Praha nestaví masivně byty pro lidi, když má údajně na účtech 70 miliard? Byty mají skutečně stavět města a obce, ne stát. Ten jim akorát má vytvořit podmínky. Makáme na novém stavebním zákonu a už před několika lety jsme přišli s programem Výstavba, díky kterému dostanou obce 100PROCENTNÍ DOTACI na sociální bydlení.    Tenhle týden přišla ministryně pro místní rozvoj Klára Dostálová na vládu s dalším vylepšením. Podrobně zjišťovala mezi starosty po celé republice, co jim ještě v našem programu chybí, a podle toho ho upravila. Teď bude daleko pružnější a na podporované bydlení dosáhne mnohem víc lidí. Dotaci budou moct starostové žádat i na úpravy existujících nebytových prostor v bytových domech, nástavby, přístavby, modernizace bytových domů nebo rekonstrukce nevyužívaných rodinných domů a brownfieldů pro bytové účely. Zjistili jsme totiž, že tyhle úpravy chtějí starostové daleko víc než novou výstavbu, která by zabírala další zemědělskou půdu. Prostě máme po městech a vesnicích v celém Česku plno starých baráků, které můžeme předělat na bydlení. A tak jsme vyšli starostům vstříc.    Další důležitá změna je, že se změnil výpočet maximálního příjmu domácností, aby se neodvíjel od životního minima, ale od násobku hrubé měsíční mzdy. Ta totiž průběžně stoupá, a proto líp vyjadřuje ekonomickou situaci lidí. Tím se zajistí, aby z příjemců nevypadli ti nejpotřebnější, jako jsou osamělí senioři, maminky samoživitelky a mladé rodiny.    S budováním sociálního bydlení souvisí i nový stavební zákon, který připravujeme a o kterém vám pořád píšu. On totiž souvisí úplně s každou stavbou v této zemi. A tak vám rovnou napíšu, jak jsme v něm pokročili tento týden. Ministryně Dostálová pokračuje v informační kampani, jezdí po krajích a diskutuje se starosty a šéfy stavebních úřadů. Tento týden byla v Pardubicích a Ústí nad Labem. Řešili třeba černé stavby. Dneska se zahajuje každá 10. stavba bez povolení. Častokrát ne proto, že by odporovala nějakým pravidlům, ale prostě to už člověk nevydržel s nervama a začal stavět, než skončilo to byrokratické šílenství kolem. Já to chápu. Zákony ale musí platit pro všechny. Díky tomu, že náš stavební zákon zrychlí povolení na 1 rok, už se nebudou moct stavebníci na nic vymlouvat.    Koukám, že jsem se o bydlení dost rozepsal, ale snad chápete, že je to pro mě srdcovka. Vedle toho ale tlačíme další opatření pro lidi, s Patrikem Nacherem třeba řešíme celou sadu práv spotřebitelů, o kterých vám budu v dalších hlášeních postupně psát. Týkají se hromadných žalob, mobilních operátorů, investičního životního pojištění, posílení postavení spotřebitele před soudem, využívání mimosoudních orgánů, jako jsou třeba Energetický regulační úřad nebo Český telekomunikační úřad, posílení pravomocí Finančního arbitra, zákaz uzavírání smluv na dálku, řešení krátkodobého ubytování, jako je třeba Airbnb, o kterém jsem vám už psal, a plno dalších věcí.    Jednu věc chci teď vypíchnout. Boj s energošmejdy. Karel Havlíček se svým týmem na Ministerstvu průmyslu a obchodu finišuje zákon, který definitivně ukončí nekalé obchodní praktiky v energetice. Tenhle týden k tomu byla dokonce konference „Novela energetického zákona: Stop energetickým šmejdům“. Řeč je o těch, kteří u dveří nebo po telefonu nutí lidi k podpisu smlouvy na odběr energie a vysloveně manipulují a lžou o tom, jak je ta nová smlouva super výhodná… Každý rok přichází na Energetický regulační úřad víc a víc stížností.    Upravujeme proto energetický zákon. Pro zprostředkovatele, ze kterých se dneska tak často vyklubou obyčejní šmejdi, musí přece platit stejná pravidla jako pro dodavatele, kteří je „posílají na lov“. Vtip je v tom, že dodavatelé musí mít licenci a podléhají kontrole Energetického regulačního úřadu, zprostředkovatelům stačí jen živnosťák, smlouva nebo dohoda. Patrik Nacher, který měl nad konferencí záštitu, navrhuje použít osvědčené řešení jako u finančních zprostředkovatelů a poradců, kterým se definovala jasná pravidla, jako jsou prokázání vzdělání, odbornosti, registrace, dohled ČNB a tak dál, takže už nemůžou nadivoko podsouvat lidem ultranevýhodné životní pojištění, investice a podobně. Ministerstvo průmyslu a obchodu na novele energetického zákona pracuje.    Zprávy z Evropy. Nejdřív Estonsko. Měl jsem naplánovanou cestu do Tallinnu už v prosinci, ale tehdy jsem ji zrušil kvůli tragické střelbě v Ostravě. Teď jsem konečně mohl oplatit návštěvu Jüri Ratase v Praze před 2 roky a letěla se mnou i Monika. S Estonskem máme výborné vztahy, spolupracujeme v rámci EU i NATO, naši piloti působí na estonské základně Ámari a pomáhají chránit Pobaltí. Do Estonska jsem ale letěl taky projednat evropský rozpočet, klima, rozšiřování EU a samozřejmě digitalizaci, protože v tom jsou Estonci na špici. Proto taky se mnou letěl náš vládní zmocněnec pro digitalizaci Vlado Dzurilla.    Po příletu jsme Jüri, jeho paní Karin, Monika a já povečeřeli. Hned ráno jsem pak odjel na bilaterální jednání s premiérem a potom do Centra pro spolupráci v kybernetické obraně, které spadá pod NATO. Za Českou republiku tam pracují 3 experti, s vedením jsme se bavili o spolupráci v kybernetické obraně, podíval jsem se, jak Centrum funguje. NATO každý rok pořádá cvičení Locked Shields, které testuje připravenost jednotlivých zemí proti kybernetickým útokům, a našim se v roce 2017 podařilo zvítězit. V roce 2018 byli na 3. a v roce 2019 na 2. místě. Jsem na ně pyšný.    Mluvil jsem i s ředitelem české firmy Revolgy, která v Tallinnu působí, Miroslavem Vlasákem. Bavili jsme se o příležitostech, které jejích firma má a taky jak vidí možnosti využití cloudových služeb pro stát.    Možná jste viděli tady u mě na Facebooku fotky ze sídla společnosti Bolt. V roce 2013 ho založili dva studenti, o rok později už expandoval do zahraničí. Teď je ve 35 zemích, včetně Česka. Podporují projekty pro ochranu ovzduší, u nás mají v plánu vysadit 25 tisíc stromů. Já jsem se projel na jejich elektrické koloběžce. Zrovna v tu dobu ale kolovalo po všech českých médiích video, jak taxikář Boltu surově vyhodil z auta nevidomou paní. Tak jsem vedení zdůraznil, že je to normální grázl a musí dostat padáka.    Stalo se.    Dál jsem jednal s ministrem pro zahraniční obchod a IT Kaimarem Karu. Jsem rád, že se mnou byl Vlado Dzurilla, který mi vysvětloval odborné věci a taky prezentoval, jak pokračujeme v digitalizaci my Češi. Všude jsme představovali přijaté zákony, Portál občana, národní identitu a spojení s bankami, digitalizaci stavebního řízení, portál MOJE daně… Myslím, že jsme zanechali dobrý dojem.    Pak jsem položil věnec pod pomníkem Války za nezávislost. Mimochodem, vyrobila ho v roce 2008 firma z České Lípy.    Navštívil jsem e-Estonia Briefing Centre, kde nám udělali prezentaci, jak digitalizují státní správu. Zajímalo mě, co je už dnes v Estonsku možné udělat on-line. Psali jsme o tom v knížce, tak jsem to chtěl vidět. A viděl. Mají platformu X-Road, propojuje instituce a subjekty, které si vyměňují osobní údaje občanů.    Udělalo na mě fakt dojem, co všechno už mají Estonci k dispozici. Třeba nahlížení do zdravotnické dokumentace, kde mají přehled o všem, co se jejich zdraví týká, návštěvy u lékaře, užívané léky. Přepis auta on-line, podepisování elektronických dokumentů, dokonce můžou on-line i volit. Estonci taky pořádají známou soutěž v rychlosti schvalování předvyplněného daňového přiznání. Stát daňové přiznání připraví, občani jen potvrzují správnost. A soutěží se, kdo to zvládne nejrychleji.    Já jsem se neustále Vlada Dzurilly ptal na srovnání s Českou republikou. Co máme a co nám ještě chybí. Digitální identita, Portál občana, datová schránka, systém na sdílení dat, dobrá legislativa. To už je. Taky máme hustou síť CzechPointů, ale pořád nám chybí on-line služby, kterými vyřešíme všechno on-line. To je teď naše priorita.    Jednal jsem s předsedou estonského parlamentu Hennem Polluaasem. Mluvili jsme o vyjednávání budoucího rozpočtu EU. Estonsko stejně jako my nesouhlasí, aby jim klesaly prostředky na investice. Chtějí třeba vybudovat rychlé vlakové spojení skrz Pobaltí. Naopak se mi líbí, že v Estonsku není ani premiér, ani žádný ministr zároveň poslancem, prostě se soustředí na práci na svých ministerstvech.    Moje paní, když zrovna nebyla se mnou, měla v Estonsku vlastní program. Určitě jste viděli fotky. Byla se podívat třeba v Ženské klinice Centrální nemocnice Západního Tallinnu, kde pečují o matky a novorozence, taky v Centru pro matky v nouzi, které je největší krizové centrum v Estonsku a pomáhají v něm ženám s dětmi zasaženými různými formami násilí. Spolupracují tu psychologové, právníci i sociální pracovníci.    Pojďme dál. Evropská rada. Její předseda Charles Michel si předsevzal, že všechny evropské premiéry a prezidenty u jednoho stolu zkusí přesvědčit o svém návrhu rozpočtu 2021–2027. Píšu vám už několik hlášení po sobě, co mi na něm vadí, tak vám to tady shrnu naprosto jasně:  Celkový rozpočet EU má podle původního návrhu vzrůst o 12 miliard euro, zároveň má ale spadnout rozpočet tradičních politik, tedy kohezní politiky o 44 miliard euro a zemědělské politiky o 54 miliard euro, a to ve prospěch programů, ze kterých čerpají hlavně bohaté země. Na ně má jít 110 miliard euro. To nemůžeme akceptovat. Je jasné, že návrh jde na ruku bohatým státům. Podle tohoto návrhu by Česká republika v letech 2021–2027 měla dostat o 180 miliard korun méně než v předchozím období 2014 až 2020.    Samozřejmě, projekt Evropské unie je skvělý, díky němu máme od 2. světové války v Evropě mír. A i když se jeho hlavní idea volného pohybu zboží, osob, služeb a kapitálu ještě úplně nenaplnila, hlavně u vnitřního trhu, je pro nás členství v EU extrémně výhodné. Jsme součástí největšího společenství na světě. Je obrovská škoda, že odchází Velká Británie.    Pořád ještě jsme a nějakou dobu i dál budeme čistí příjemci, i když budeme dostávat méně. Od vstupu do Evropské unie v roce 2004 do 31.12.2019, tedy za 15 let, po odpočtu našich plateb, jsme v plusu čistých 809 miliard korun. Vypadá to jako velká částka, ale průměrně je to 54 miliard ročně. Za období 2014–2020 máme dostat na kohezi, investice a rozvoj venkova 611 miliard, z toho rezorty mají ještě rozdělit 112 miliard korun tento rok. Všechny tyto peníze musíme vyčerpat do konce 2023 v rámci pravidla N plus 3.    Naše čistá pozice se bude snižovat. V tomto období je průměrně 54 miliard korun ročně. Na příští programové období 2021–2027 podle odhadů vychází čistá pozice 236 miliard, což je asi 33,5 miliardy ročně v náš prospěch. V každém případě budeme dostávat z EU víc než do ní platit. To by se nemělo do roku 2030 změnit. A možná i déle.    Teď ale pojďme trochu vyčistit vzduch.    Některé velké západoevropské státy rády poukazují na to, že na nás prý v EU doplácejí. Čeští komentátoři mě zase kritizují s tím, že co bych asi tak po Evropě chtěl, když nejsme s EU solidární. Uprchlíky nechceme, ale více peněz ano. My že nejsme solidární? Opak je pravdou. To oni na nás vydělali. Ano, ty velké státy. Chudší země jako státy V4 ve skutečnosti doplácejí na bohatší a větší státy. V letech 2010–2016 tyto čtyři země dostaly z Bruselu evropské fondy ve výši 2–4 procenta svého HDP. Současně z nich ale do západoevropských zemí odtekly zisky jejich zdejších firem ve výši 4–8 procenta HDP. Odhaduje se, že z České republiky odtečou do bohatých států EU dividendy ve výši 250 miliard korun ročně. Minulý rok to údajně bylo 299 miliard korun. Třeba u nás totiž nakupujeme v německých a rakouských supermarketech, zatímco vodu nám prodává velká francouzská firma. A všechny „naše“ velké banky, kde mají Češi své úspory a berou si úvěry nebo hypotéky, jsou taky západoevropské. Navíc západoevropské země „dotujeme“ i našimi kvalitními lékaři, zdravotními sestrami, inženýry nebo ajťáky, kteří do nich odcházejí pracovat kvůli vyšším platům. Těmto lidem platí náš stát nákladné a kvalitní vzdělání, se kterým se pak oni uplatní na Západě. No a západoevropské země tak zcela zadarmo dostanou kvalifikované lidi s vysokou přidanou hodnotou, kteří se, doufejme, jednoho dne vrátí domů, protože jsme Země pro budoucnost, jak zní naše heslo. V Rakousku pracuje údajně 10.000 našich rodin a rakouská vláda jim v rozporu s evropskou směrnicí nechce přiznat rodinné přídavky.    Jednání Evropské rady bylo náročné a dlouhé, trvalo skoro 30 hodin, a nakonec jsme odletěli bez dohody. Aspoň jsme si jasně a natvrdo vyříkali naše pozice, takže to nebylo zbytečné.    Jednání tentokrát zablokovala skupina čistých plátců: Nizozemsko, Dánsko, Švédsko a Rakousko, což bylo nepříjemné překvapení a nikdo s tím dopředu nepočítal, dokonce ani předseda Evropské rady Charles Michel. Ten před summitem předložil návrh rozpočtu, jehož objem představoval 1,074 procenta hrubého národního důchodu EU. Logicky jsme se domnívali, že to má pan Michel s čistými plátci dopředu odsouhlasené, protože jejich lídr, nizozemský premiér Mark Rutte, je mu blízký. Charles Michel sice před summitem jednal se všemi členskými státy, ale o tak silné odmítavé pozici mu prý neřekli. Nebylo to vůči němu fér, svoji práci dělá velice seriózně. A nebylo to fér ani vůči nám všem. Bylo vidět, jak je pan Michel zaskočený.    Další velké překvapení je, že nemáme dopředu dohodnuté celkové příjmy, nejen odvod z hrubého národního důchodu.    Víte, já sám jsem v minulosti sestavoval 6 rozpočtů České republiky a ve své bývalé firmě jsem to dělal snad stokrát. Normálně se nejdřív odhadnou příjmy a ty se až následně rozdělují. Evropský rozpočet je asi jediný na zeměkouli, který to dělá naopak. Myslím, že by Charles Michel s předsedkyní Evropské komise Ursulou von der Leyenovou měli napřed vyjednat jasný objem příjmů, tedy kolik kdo má do rozpočtu odvést, abychom nerozdělovali peníze a pak nezjistili, že je nemáme. To je nesmysl.    Každopádně, čtyři státy Michelův návrh zpochybnily a přišly s tím, že odvod z HND do rozpočtu má být maximálně 1 procento a ani o euro víc. To by znamenalo snížení o 75 miliard euro na 7 let. Přitom jen odchod Velké Británie z EU nás bude za stejné období stát 75–80 miliard euro. Navíc ještě chtěly zvýšit rabaty neboli slevy ze svých odvodů. Konkrétně by jen pro tyto 4 země šlo o slevu z příspěvku do rozpočtu 36 miliard euro na 7 let.    Pokud jste si stejně jako já kdysi mysleli, že sleva znamená, že někdo prostě zaplatí míň, tak máte pravdu, ale jen částečně. Rabat neboli sleva v pojetí Evropské unie znamená, že o kolik zaplatí bohaté státy míň, to doplatí státy chudší. My konkrétně bychom museli doplácet 14 miliard korun za těch 7 let za slevy, co mají bohatí. Jde o nehorázný požadavek nejen proto, že tyto slevy chtěly ostatní země úplně zrušit, ale i proto, že doplatek ostatních na tuto slevu by se násobil oproti dnešku.    A ani to nebylo málo, protože nový návrh, který byl během summitu předložený, počítal dokonce s vytvořením nových slev na odvody z cel, které doteď nebyly. Třeba Nizozemí by si JAKO JEDINÝ STÁT ZE VŠECH mohlo nechat čtvrtinu z vybraných cel na jeho hranici při vstupu zboží ze třetích zemí do EU. Tyto příjmy půjdou navíc po brexitu raketově nahoru, protože holandské přístavy jsou vstupní branou pro zboží ze Spojeného království do EU. Zatímco my bychom si mohli z výběru cel nechat místo 20 procent jenom 15 procent.    Další rabat by byl jen pro Švédsko a Dánsko z takzvaného rozpočtu eurozóny, což je pro mě taky absurdita, protože EU je jen jedna a nemá mít dva rozpočty. Sice původní návrh 25 miliard euro na rozpočet eurozóny po našich intervencích klesl na 21 miliard, ale pořád nechápu, proč v rámci tohoto rozpočtu chtějí preferovat Švédsko a Dánsko a proč tam ta položka vůbec je.    Místo toho, abychom rozpočet zjednodušili a byl férový pro všechny, tak by některé země neplatily plnou výši a my ostatní bychom to za ně dopláceli? S tím se absolutně nedá souhlasit. Evropská rada, kde sedí 27 premiérů a prezidentů, je místo, kde můžu pro naši zemi vybojovat nejvíc a kde často vystupuje blok V4, tedy Česko, Polsko, Maďarsko a Slovensko, společně. Tentokrát se naše skupina rozšířila a na summitu jsem vystupoval společně se skupinou Přátel ambiciózní Evropy, která se přejmenovala ze skupiny Přátel koheze a bojuje hlavně za tradiční politiky, tedy kohezi neboli investice.    Je to velká skupina, celkem 17 států, a jsou v ní navíc velké země jako Španělsko, Itálie nebo Polsko. Bylo hodně pozitivní, že ta spolupráce fungovala dobře, nenechali jsme se rozdělit, jednali jsme společně, dvakrát jsme jednali separátně, a na finálním zasedání celé Evropské rady za nás všechny mluvil portugalský premiér António Costa. Určitě budeme v intenzivní spolupráci pokračovat. My k utužení vztahů přispěli i tím, že jsme zorganizovali summit Přátel koheze v listopadu v Praze. Právě z těchto setkání celá skupina Přátel ambiciózní Evropy pochází.    Charles Michel nakonec v pátek odpoledne po bilaterálních schůzkách se všemi státy a pak ještě v různých sestavách, které trvaly celou noc a pak ještě během dne v pátek, předložil nový návrh. U toho jsme si s kolegy napříč Evropou místy říkali, jestli je to vtip, nebo provokace. Návrh sice měl pár pozitiv, ale dál navyšoval slevy pro bohaté země. I tak byl pro čisté plátce nově navržený celkový objem rozpočtu pořád nepřijatelný, tak jsme summit ukončili, nikam už by to nevedlo a máme každý dost práce doma.    Pro Česko jsme ale i tak do nového návrhu vybojovali pár pozitiv, za které jsem celou dobu od vydání návrhu v roce 2018 bojoval. Zvýšily se prostředky na tradiční politiky koheze a zemědělství. Návrh taky umožňuje větší flexibilitu převodů mezi fondy, což potřebujeme. Z původních 5 na 15 procent, což je asi 43 miliard korun, u kterých bychom si mohli určit, kam je investovat. Chtěli bychom ale ještě víc peněz převádět na naše priority, abychom mohli líp financovat náš Národní investiční plán na 30 let za 8000 miliard neboli 320 miliard euro. V novém návrhu taky vypadalo líp spolufinancování projektů pro naše regiony. O dvě a půl miliardy korun navíc pro Českou republiku taky narostly peníze na zemědělskou politiku, kde jsou hlavními lídry Francie, Španělsko a Polsko. Kancléřka Angela Merkelová taky ve svém vystoupení jasně řekla, že nesouhlasí se zastropováním zemědělských dotací. Úroveň zemědělství v různých zemích se liší a nemůžeme trestat ty úspěšné.    V novém návrhu se nám taky podařilo prosadit, že neobsahoval nové příjmy evropského rozpočtu z aukcí emisních povolenek, což by pro nás bylo velice nevýhodné. Pro nás se tak výše odvodů téměř nezmění a výnosy z aukcí povolenek můžeme dál investovat doma, kde to potřebujeme. Jsem ale rád, že zůstaly příspěvky za nerecyklované plasty. Musíme tlačit, aby se přestaly používat jednorázové plasty, já osobně nesnáším, jak zamořují naši přírodu. Už jsem vám o tom psal obsáhlé hlášení.    Nakonec ale ani 30 hodin intenzivního jednání nepřineslo výsledek, tak se k tématu rozpočtu budeme muset vrátit. Budeme ale v každém případě bojovat za to, aby to nakonec bylo ještě lepší. Nejsme pod časovým tlakem. Ze stávajícího období 2014–2020 jsme už dostali všechny přímé platby pro zemědělce. Jak už jsem vám psal výše, peníze na kohezi, investice a rozvoj venkova máme čas vyčerpat do roku 2023, tedy skoro 4 roky.    Pojďme na rychlé zprávy.    Na jednání vlády jsme schválili Strategii vlastnické politiky státu. Aby stát fungoval, musí fungovat státní firmy podle jasných pravidel. Podobně jako u soukromých firem budeme práci manažerů státních podniků hodnotit podle výsledků hospodaření a toho, jak se jim daří naplňovat jejich strategické cíle.    Ministerstvo financí už má výsledky, jak loni hospodařily obce a kraje. Obce udělaly krásný přebytek 25,5 miliardy korun, kraje 5,8 miliardy.    Velká gratulace kolegům z Úřadu pro zastupování státu ve věcech majetkových. Uhájili státu 2,7 miliardy korun v soudních sporech se společnostmi TH system a První novohradská.    Přijali jsme přísnější pravidla pro zacházení s pyrotechnikou, důslednější kontrolu prodejců, vyšší odpovědnost fyzických osob za zacházení s pyrotechnikou a taky jsme rozšířili možnosti sledování nebezpečných pyrotechnických výrobků.    Schválili jsme návrh Karla Havlíčka na lepší podmínky pro testování 5G sítí a snížili jsme desetinásobně poplatek za experimentální využívání radiových kmitočtů pro podporu zavádění sítí 5G. Pamatujete, jak ministr Havlíček musel v lednu zrušit aukci na dalšího operátora? Jeden zájemce, nestandardní průběh, varování bezpečnostních služeb, dopisy z EU kritizující nízké konkurenční prostředí, schůzky předsedy ČTU Nováka s lobbisty, ignorování připomínek ministerstva… Proto musel Karel Havlíček jednat, odvolal šéfa ČTÚ a odstavil lobbisty od kšeftu. Nové podmínky aukce jsou připravené, 15. března se vypisuje veřejná konzultace. Tím snad končí pomluvy, které o nové předsedkyni ČTÚ šířili ti, co přišli o kšeft. Škoda jen, že jim na to skočila některá média. Důkaz, že jim to opět nevyšlo, dávám do komentářů.    Na vládě jsme schválili taky humanitární pomoc do Číny. Vyšleme armádní speciál s humanitární pomocí od měst, krajů, firem i Pražského hradu. Až 7 tun materiálu. Mohl by odletět na přelomu února a března. Odlet se přizpůsobí i tomu, aby stroj mohl z Číny případně evakuovat české občany, pokud se nějaký přihlásí.    Měl jsem další schůzku s Adamem Vojtěchem a prezidentem České lékařské komory Milanem Kubkem. Potkáváme se pravidelně. Probírali jsme, co trápí lékaře v terénu a kde bychom mohli pomoct, a dohodli jsme se na větší spolupráci. Tak snad to vydrží. Hlavně teď řešíme, jak do systému dostat nové lékařské posily. Navýšili jsme kapacitu lékařských fakult, spustili jsme stipendijní program pro studenty zdravotnických oborů, přicházíme s novou koncepcí dotací na rezidenční místa pro mladé lékaře, zkracujeme vzdělávání a snižujeme administrativu. Jsem pro, abychom v našem zdravotnictví zaměstnávali i cizince. Hlavně pohraniční kraje mají velký problém s hledáním lékařů a lékaři a sestry právě třeba z Ukrajiny by jim vytrhli trn z paty. Samozřejmě ale vždy budeme mít vysoké nároky na jejich kvalifikaci a chceme taky, aby uměli dobře česky. A to jsem panu prezidentovi zdůraznil. Řešili jsme taky platbu za státní pojištěnce a úhrady za péči.    Když jsem byl v Estonsku, vynesl Ústavní soud svůj výrok nad Lex Babiš. Já k tomu nemám moc co říct, pro mě se nic nemění. Nechám spíš promluvit samotný soud, abych vám ilustroval, jak je ta situace zmatená, bizarní a jak je naprosto jasné, že Lex Babiš vznikl na politickou objednávku, aby mě dostal z politiky. Stal jsem se ministrem financí v lednu 2014, zákon se stal účinným 9. února 2017. Byla to reakce na naše preference a úspěchy.    Představte si, co pan soudce Jan Filip řekl během vynášení rozhodnutí: „Ústavní soud upozorňuje na to, že způsob, jakým byl zákon o střetu zájmů přijat, je na samé hranici akceptovatelného a jenom shodou okolností a za pomocí práva Evropské unie tato úprava prošla, ale nemusí to tak být vždycky… Prostě snaha neutralizovat politického protivníka tímto zákonodárstvím není na místě…“ Ústavní soud také řekl, že si je vědom, že „rozhoduje o otázce, která náleží voličům.“    A ještě si dovolím reakci na zlínského náměstka Miroslava Adámka. Prý jsem si v minulém hlášení přivlastnil zásluhu za rekonstrukci památníku Tomáše Bati. Tak já to sem pro pana náměstka napíšu ještě jednou.    Památník Tomáše Bati jsem navštívil 29.5.2015. Byl v totálně zchátralém stavu. Schválně se v komentářích podívejte na fotku, byla u toho i naše europoslankyně Martina Dlabajová. Sám Miroslav Adámek, který byl tou dobou už 4,5 roku ve funkci primátora, deklaroval, že na jeho opravu nemá finanční prostředky.    Protože je pro mě pan Tomáš Baťa podnikatelská ikona, slíbil jsem na místě pomoc a zavolal jsem rovnou ministrovi kultury Danielovi Hermanovi, že najdu peníze na opravu památníku v rozpočtu Ministerstva financí, což se i stalo. 5.12.2015 jsme převedli rozpočtovým opatřením 32 milionů korun z Ministerstva financí ve prospěch Ministerstva kultury. Ministerstvo kultury postupně tuto částku vyplatilo v letech 2017 a 2018 a je jasné, že bez ní by památník nikdy nebyl zrekonstruovaný. Čili tehdejší ministr kultury Daniel Herman na tom neměl žádnou zásluhu, památník byl sice v jeho kompetenci, ale peníze jsem zajistil já na Ministerstvu financí.    To není přivlastňování nebo chlubení, jen popisuju stav věcí, jak se staly. A pan bývalý primátor teď bohužel neříká pravdu a dobře to ví. Přesto se už na jedné demonstraci proti mně tímto projektem chlubil. A když už píše o dalších projektech, tak jsem velice rád, že pan náměstek slibuje Zlíňanům rekonstrukci stadionu a kina bez pomoci státu. I když mám teda pocit, že se od mojí poslední návštěvy s kinem moc nepohnulo a od roku 2016 je zavřené.    Všichni, kdo mě tady sledujete, víte, že jezdím po republice. Navštěvuju obce, města a kraje, snažím se pomáhat všude a nekoukám u toho, kdo zrovna sedí na radnici nebo na kraji a z jaké je strany. Jde mi prostě o věc. Jde mi o to, aby se investovalo a naše republika se rozvíjela. Když jsem si přečetl ten nenávistný příspěvek pana Adámka, tak už mi je o něco jasnější, z jaké iniciativy se objevili ti demonstranti před památníkem Tomáše Bati ve Zlíně, který jsem před pár dny navštívil.    Nic, já jdu něco dělat, hezkou neděli vám všem 🤓"
e2b0dcfa178c0ce413fc7cdb3d99b248,"Po jednání premiérů V4 s německou kancléřkou následuje bilaterální jednání @AndrejBabis s Angelou Merkelovou. Diskutují o otevírání hranic, podpoře automobilového průmyslu i turistického ruchu v lázeňství. https://t.co/Y6h2hfWUwg"
e5f3feee6aaf7a3ecf18e7106e37a928,"Kramářova vila právě teď. Angela Merkel 🇨🇿 🇩🇪"
f38dbf3cd768727286b12a6fd095be27,"Paní Merkelové jsem na jednání u prezidenta řekl, že migraci je potřeba zastavit MIMO EVROPU. Že každý, kdo přichází do Evropy by měl přijít na pozvání a měl by přesně vědět, kam směřuje. A že si o tom chceme rozhodovat sami. Že máme jinou přistěhovaleckou historii a že naši lidi nejsou zvyklí a nechtějí akceptovat multikulturalismus nadiktovaný z Bruselu."
f615b64f6c66fbb4775c2fc5d8cf9664,"Dnes se uskuteční videokonference předsedů vlád Visegradské skupiny s německou kancléřkou Angelou Merkelovou. Nejprve diskutují přemiéři Česka, Polska, Maďarska a Slovenska pouze ve formátu V4 → https://t.co/rSA1hOVExY https://t.co/qrtIB7g5CE"
