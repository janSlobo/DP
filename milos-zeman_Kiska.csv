StatementId,Text
172f8c63873913f33a119c142ddc85b5,"Dnes jsem v Bratislavě jednal se slovenským prezidentem Kiskou, s premiérem Ficem a s předsedou slovenského parlamentu Dankem. Považuji  výborné vztahy se Slovenskou republikou za základ zahraniční politiky naší země. Obě blízké republiky musí úzce spolupracovat v rámci států V4 při obraně své suverenity a svých zájmů. Tento měsíc jsme si také připomněli 25. výročí rozdělení Československa a vznik samostatné České a Slovenské republiky. V této souvislosti považuje hnutí SPD vznik samostatné Slovenské republiky za projev vycházející z práva národů na sebeurčení. Je chyba, že proces rozdělení nebyl doprovázen možností občanů Slovenska vyjádřit svou vůli v referendu. Klidné rozdělení země přesto bylo významným důkazem kulturní a politické vyspělosti obou národů a stalo se základem pro dnešní přátelské vztahy obou zemí."
19118E8C88BAE7F155138BC9D1B38CAE,"Maďarský premiér Viktor Orbán řekl, že v současném dění na Slovensku spatřuje rukopis George Sorose a jeho organizací, které útočí na vlády zemí, které se migraci brání, včetně Maďarska, Česka a Slovenska. Podle maďarského premiéra chce Soros přeměnit Evropu v kontinent migrantů.  Co k tomu dodat? Ano, na vyhrocování slovenské vládní krize se dnes už prokazatelně aktivně podílí lidé jak z Bruselu, tak lidé napojení např. na Sorose. Tím prvním je např. prezident Kiska, který měl vloni v New Yorku jednání se Sorosem a to solitérní, bez zástupců ambasády a ministerstva zahraničí. Je jasné, že tam tedy neprojednával nic, co by měla vědět slovenská vláda. A na Slovensku se dnes hraje o hodně - o rozvrat visegrádské skupiny, která je jediný blok v EU, který Bruselu oponuje a nejen v otázce přijímání migrantů."
32BAEA786A50A125B4C67F82CD12D3F5,"S rozdáváním ocenění pro neomarxisty se doslova roztrhl pytel. George Soros byl před pár týdny britským deníkem Financial Times označen za osobnost roku. Patrně za to, že se podílel za 2. sv. války na arizaci židovského majetku? Nebo za to, že málem zruinoval Bank of England? Nebo proto, že v roce 1997 způsobil měnovou krizi v Thajsku? Možná byl ale oceněn za mistrné krácení daní ve výši 13 miliard dolarů... Těžko říci.   Krácení daní má mj. filantrop Soros společné se svým chráněncem, slovenským prezidentem a filantropem Andrejem Kiskou, jehož společnost Jekyll a Hyde podle informací serveru Idnes.cz v roce 2014 nezaplatila na daních 29 000 eur. Někteří dokonce nazývají Kisku rovnou lichvářem. Pro mě je slovenský prezident hlavně symbolem bezradnosti současných evropských elit.   Kiska je vítač, sluníčkář a v neposlední řadě pokrytec. A není tedy s podivem, že jej jeho názorový souputník a rektor Masarykovy univerzity Mikuláš Bek při předávání zlaté medaile označil za člověka, který přispěl k uchování masarykovské tradice.Ale on snad T. G. M. neplatil daně? Nebo byl snad zavilým multikulturalistou, kterému nezáleželo na vlastním národě?  Připomenout musím v této souvislosti také Cenu Karla IV. která byla udělena Karlovou univerzitou a Hl. m. Prahou, kde vládnou Piráti, bývalému německému prezidentovi Joachimu Gauckovi, což jsem na svém profilu komentoval nedávno. Ten se zase zasnil, že by mohl být jednou jeho nástupcem muslim. V době uprchlické krize se pak po boku Merkelové postavil proti vůli obyčejných Němců.   Už jen čekám, kdy na našem území převezme nějaké prestižní ocenění Angela Merkelová. Vzhledem ke třem výše oceněným bych se vlastně už ničemu nedivil..."
35ACEA6413001000A4939C3AF8CC2917,"Poslanci Evropského parlamentu se mimořádně zabývají vraždou slovenského novináře Jana Kuciaka a současně snad dojde i na obsah textů které psal. Nikdo zatím netušíme, proč byl novinář s přítelkyní zavražděný, a proto je dost odporné zneužívat jeho smrt k politickému boji - tak jak činí Sorosovi lidé na čele se slovenským prezidentem Kiskou, který měl s americkým spekulantem Sorosem tajné jednání už loni v New Yorku.   To zásadní a už dnes nezpochybnitelné, co kauza přinesla, byly novinové rešerše, které Jan Kuciak shromažďoval - byly to informace o masivním zneužívání a tunelování evropských fondů ve spolupráci s italskou i slovenskou mafií a přesah této činnosti i do České republiky.  Nevíme, kdo a proč novináře a jeho přítelkyni zavraždil. Víme však už dnes jistě, že nejen na Slovensku, ale i u nás se rozkrádají evropské dotace. Dostávám denně dotazy, jak moc by nás vystoupení z EU poškodilo právě kvůli dotacím.  Ano, mafiáni, podvodníci a nejrůznější agentury by měly utrum. My nechceme rušit volný evropský trh a volný pohyb občanů EU, ale to, co chceme rušit, je korupční systém dotací pro bohaté soukromé firmy a na ně navazující bruselský diktát omezujících norem nebo kvót.   A slovenský skandál přesně ukazuje, komu stávající EU prospívá - tedy mafii - a komu škodí. Škodí těm, kteří ze svých daní platí miliardy na dotace mafiím. Škodí běžným lidem."
4082FEEEE612B0BCDC199361484AFB64,"S mým přítelem, slovenským prezidentem Andrejem Kiskou, a s dalšími českými a slovenskými ústavními činiteli si v Martině připomínáme 100. výročí podpisu Martinské deklarace, kterou Slováci vyjádřili souhlas s vytvořením Československé republiky."
470d43ffe85e8e5d18e791e18dbb6a13,"Historický vlak, kterým jedeme s Andrejem Kiskou do Topol’čianek, je veden parní rychlíkovou lokomotivou vyrobenou za první čs. republiky.  Ve stanici Sládkovičovo, kde jsme na chvíli zastavili kvůli doplnění vody do parní lokomotivy, nás v Masarykově salónním voze potěšil svým krásným vystoupením folklórní soubor Zvončekárky."
5b8678372dff43252377e7adcc449ca5,"Na tiskové konferenci ve Štrbském Plese jsem jednoznačně podpořil Visegrádskou čtyřku a vyjádřil solidaritu s Maďarskem:   Vážení kolegové prezidenti, dámy a pánové,  úvodem bych chtěl poděkovat panu prezidentu Kiskovi za skvělou organizaci našeho setkání. Jak víte, Česká republika bude, a to i na prezidentské úrovni, v říjnu příštího roku hostit Visegrádskou čtyřku. Je mi líto, že tam pan prezident Kiska nebude, pokud si to ovšem nechce rozmyslet a nechce kandidovat, mám dojem, že má stále ještě šanci. A když ne, budu se těšit na individuální rozlučkové setkání s ním na jaře příštího roku. A jak už jsem řekl, všechny ostatní včetně nového slovenského prezidenta zvu na říjen příštího roku do Prahy.  Myslím si, že toto setkání kromě jiného potvrdilo soudržnost Visegrádské skupiny, která je nesmírně důležitá, máme-li v rámci Evropské unie cokoli prosadit. Dohromady jsme silní. Izolovaně toho moc prosadit nedokážeme. Proto jsem byl velmi rád, když jsem mohl informovat o tom, že český Parlament před několika dny přijal usnesení odsuzující rezoluci Evropského parlamentu vůči Maďarsku. Doufám, že to potěší mého přítomného přítele Jánose Ádera a že to potěší i mého nepřítomného přítele Viktora Orbána. Domnívám se, že pokusy o zasahování do vnitřních věcí zemí Visegrádské čtyřky jsou nepřijatelné a vedou ke zbytečnému odcizení vůči ostatním členským zemím Evropské unie.  Jinak jsem velmi rád, a tím přecházím k prvnímu panelu z těch tří, že se právě díky soudržnému postoji Visegrádské čtyřky podařilo eliminovat nešťastný projekt takzvaných migračních kvót a přesunout diskuzi tam, kam skutečně patří. To znamená pomoc migrantům v zemích jejich původu, v zemích, kde jsou zakořeněni, a nikoli násilné přesidlování, které může mít spíše negativní než pozitivní efekty. Tento úspěch nám dává jistou sebedůvěru a jistou naději, že můžeme být úspěšní i v dalších dvou bodech. A myslím si, že právě v Praze za rok o těchto dvou bodech budeme jednat.  Prvním bodem je energetická politika, kde jsme se myslím všichni shodli v tom, že každá země má svůj energetický mix a že není dobré násilně oktrojovat jednotnou energetickou politiku Evropské unie a to zvláště se zřetelem k takzvaným obnovitelným zdrojům, které jsou mnohdy masivně dotovány, čímž je ovšem narušováno tržní prostředí.  A druhým takovým tématem, o němž nepochybuji, že nás bude zajímat, bude evropský rozpočet, a to i po brexitu, protože všichni víme, že Británie byla čistým plátcem, že, ať už to odhadujeme jakkoli, většina odhadů mluví o patnácti procentech výpadku v příjmech evropského rozpočtu, tak je zapotřebí se s tím smířit a hledat racionální strukturu rozpočtových výdajů. Racionální struktura opět neznamená, že tyto výdaje budou oktrojovány pro každou zemi univerzálně. Chci věřit, že například výdaje na námořní rybolov nebudou vnucovány České republice, Slovensku ani Maďarsku, jak se s tím vyrovná Polsko je jeho problém. Ale tento anekdotický případ má horší vyústění tam, kde některé země kladou důraz na kohezi, kohezní fondy, jiné na zemědělství, třetí na vědu a výzkum, čtvrté na infrastrukturu, a jak už jsem řekl, násilně to oktrojovat by asi nebylo úplně dobré.  Druhý panel, to už z větší části popsal pan prezident Kiska. Chtěl bych jenom doplnit, že nikdo z nás není krvežíznivý lidožrout, nikdo z nás není antisociální, lišíme se pouze v tom, komu poskytovat určitou pomoc, Bezesporu to má být pomoc dětem, bezesporu to má být pomoc starým lidem, bezesporu to má být pomoc zdravotně postiženým. Nejsem si jist, zda je vhodné poskytovat pomoc zdravým, dospělým lidem, kteří odmítají nabízenou práci, i když v našich zemích, jak víte, je extrémně nízká míra nezaměstnanosti. V takových případech je spíš vhodnější kombinace poměrně vyšší minimální mzdy, aby se motivovalo k přijetí práce, a na druhé straně určité redukce sociálních dávek, aby zde nebyla poměrně početná skupina těch, kteří dávají přednost žití ze sociálních dávek před normální prací. Tolik k druhému panelu.  Pokud jde o třetí panel, tady jsem se jenom snažil upozornit, že nádherné téma robotizace a umělé inteligence, která mnohdy převyšuje inteligenci lidskou, to teď neberte jako kritiku politiků, ale například jako kritiků šachových velmistrů, protože, jak dobře víte, počítače už hrají šachy podstatně lépe než lidé. Že tedy tato umělá inteligence, robotizace, je bržděná několika snahami, například až zbytečnými obavami, že tyto jevy připraví část pracující populace o zaměstnání, i když ve skutečnosti se mohou vytvořit nové pracovní příležitosti v jiných oblastech. A dokonce jsem se setkal i s dosti absurdní úvahou, že by se roboti měli zdanit, což by objektivně znamenalo zbrzdění procesu robotizace.  Na druhé straně jsem vyjádřil určitou skepsi, a tím bych skončil, s nadužíváním termínů informatizace nebo digitalizace, kde, jak upozornil i pan prezident Kiska, se mnohdy setkáváme s předraženými IT zakázkami a korupcí, a z toho vyplývá, že by bylo dobré tyto pojmy upřesnit, konkretizovat a zasadit do reálného pracovního kontextu, aby nebyly pouze marketingovým produktem.  To je vše. Děkuji vám za vaši pozornost."
6FC0C4CB879FEE658F5C89286CB65157,"Na poslední zahraniční cestu v prvním funkčním období jsem v prosinci zamířil na Slovensko. A má první zahraniční návštěva po znovuzvolení opět patří bratrskému Slovensku.  Úžasné vztahy našich národů krásně vystihuje mimořádně přátelské přivítání se slovenským prezidentem Andrejem Kiskou.  Andreji, děkuji Ti!"
6fdd652606fb6d09e48002ace8484a71,"Pomník československé státnosti a Památník Milana Rastislava Štefánika v Bratislavě. S Andrejem Kiskou jsme si připomněli společnou historii našich národů."
7353F94D494180FFF77DEE7187294FA7,"S mojí paní jsme zavítali na první zahraniční cestu po mém znovuzvolení. A jelikož jsem zastáncem dodržování dobrých tradic, zamířili jsme k našim přátelům na Slovensko, do Vysokých Tater. Na tom jsme se domluvili se slovenským prezidentem Andrejem Kiskou. V prosinci jsme si řekli, že pokud zvítězím ve volbách, setkáme se právě v Tatrách. Jsem za to moc rád, nebyl jsem zde snad dvacet let.  Podívejte se, jaký program je připraven na zítřek ve Štrbském Plese:   10:30 - oficiální uvítací ceremoniál s vojenskými poctami   10:45 – soukromé setkání se slovenským prezidentem Andrejem Kiskou   11:50 – setkání se zástupci médií  12:20 - oběd pořádaný slovenským prezidentem na počest naší návštěvy  14:00 - s Andrejem Kiskou se projedeme v kočáře kolem Štrbského Plesa  17:00 - setkám se s předsedou vlády Slovenské republiky Peterem Pellegrinim"
7805FF5391B5831D2BFC3F497D8D68A1,"První kolo slovenských prezidentských voleb vyhrála zdánlivě neznámá právnička a aktivistka, která představuje vše, co by měla tradiční slovenská společnost odmítnou, a vše, co se naopak snaží bruselská lobby zlikvidovat - Zuzana Čaputová otevřeně podporuje likvidaci tradiční rodiny a tradičních evropských křesťanských hodnot a podporuje likvidaci suverenity národních evropských států. Je to sice člověk bez politické historie - ale nikoli bez historie - je to dlouholetá aktivistka slovenských politických neziskových organizací. Její úspěch je vítězstvím dlouholeté kampaně, která vyvrcholila zneužitím kriminální vraždy novináře k pokusu o protivládní převrat, který měl změnit výsledky demokratických voleb. Čaputová je ideovým nástupcem současného prezidenta Kisky s tím, že je radikálnější a říká nahlas to, co si Kiska jen myslel. Ale tak jako Kiska nedokázal zvrátit národní politiku slovenské vlády, je reálná naděje, že po případném zvolení to nedokáže ani Čaputová. To nejhorší, co nám totiž hrozí, je riziko zvrácení jednoty Viszegrádské čtyřky (V4), jejího kritického přístupu k migrantům a k politice Bruselu."
8321A9D9C99FBC5CCC6B20C165A14FBA,"V Hodoníně jsme s Andrejem Kiskou uctili památku prvního čs. prezidenta T. G. Masaryka.  Z nádraží jsme pak historickým vlakem vyrazili na cestu do Topol’čianek. Součástí vlaku je i salónní vůz TGM."
85F757C6FD94DEED16D3BA12024A0975,"V rámci summitu jsem se setkal s prezidentem Slovenské republiky Andrejem Kiskou na bilaterálním jednání. Tématem byla vnitropolitická situace v obou zemích a migrace."
89A7413BC99449356843E167F8413FAA,"Zavítal jsem na Slovensko. K našim skutečným přátelům, mezi kterými je vždy dobře. V Bratislavě mě přivítal slovenský prezident Andrej Kiska."
b0f4fb0073c86d95613c7794bf4ccba6,"Bratři Slováci, sestry Slovenky - tak jsem zahájil svůj projev v Martině, kde jsme si připomněli 100. výročí podpisu Martinské deklarace.   Jménem českého národa jsem slíbil Slovákům a Slovenkám přátelství.   Celý můj projev si teď můžete přečíst:   Bratři Slováci, sestry Slovenky, milí přátelé,  děkuji za pozvání na výročí Martinské deklarace, která byla uzavřena pouhé dva dny poté, co v Praze byla rovněž vyhlášena nezávislost českého národa na soustátí Rakouska-Uherska. Oběma našim národům hrozilo tehdy odnárodnění. Čechům hrozila germanizace, Slovákům hrozila maďarizace. Toto výročí si připomínáme především proto, že díky těmto událostem jsme neztratili svoji národnost, neztratili jsme svůj jazyk a mohli jsme se svobodně rozvíjet.  Plně souhlasím s Andrejem Kiskou, který připomínal nesmyslné hádky o tom, kdo na koho doplácí. Podívejte se na ekonomiky obou našich zemí, které skvěle prosperují, aniž by byly obviňovány z nějakých penězovodů.   A souhlasím i s názorem, že ač jsme se rozešli, setkali jsme se v Evropské unii, která je skvělým projektem, jen bych si někdy přál, aby jeho projektanti byli poněkud kvalifikovanější a aby dosáhli úrovně otců zakladatelů Evropské unie.  Milí přátelé, v době listopadové revoluce celým Slovenskem zněla píseň Ivana Hoffmana - Slíbili jsme si lásku a já jsem sem přijel, abych jménem českého národa vám slíbil přátelství. Nejsou na světě bližší národy než český a slovenský, a nejde jenom o jazykovou podobnost. A proto věřím, že spolu budeme v rámci Evropské unie dlouhá léta, dlouhé desítky let, možná i dlouhá staletí. A přesvědčil jsem se o tom, když jsem seznal, že váš státní svátek se drží, v tomto případě svátek Svatomartinské deklarace, jednou za sto let, což není poněkud obvyklé. Nicméně slibuji vám, že když mě pozvete, tak i za těch sto let přijedu. Pravda budu o něco starší a dá-li Bůh, možná i o něco moudřejší.   Dovolte mi tedy závěrem, abych podobně, jako jsem před dvěma dny na Pražském hradě popřál českému národu šťastnou budoucnost, abych totéž popřál i vám. Přeju vám lásku, přeji vám štěstí, přeji vám přátelství a přeji vám šťastnou budoucnost.  Děkuji."
c082fd1ea3f7a1437f4871baf7949721,"K návštěvám u opravdových přátel patří i neformálnější akce. S Andrejem Kiskou jsme se projeli kočárem kolem Štrbského Plesa a pak poseděli v kolibě."
CB0D8EF95491EE3B6A1D30E4010B50C2,"Na zámku v Topol’čiankách jsme s Andrejem Kiskou vyslechli státní hymny a uctili památku TGM. Dnes je tomu 95 let od okamžiku, kdy TGM poprvé na zámek v Topol’čiankách zavítal."
ccf4066ece9ad15b81eee1ed3579535d,"S mojí paní jsme dnes navštívili naše olympioniky.  Vyhráli jste už tím, že tu jste,  řekl jsem jim. Zavítali jsme také na slavnostní otevření Slovenského olympijského domu, kde mne srdečně přivítal můj přítel, slovenský prezident Andrej Kiska. A samozřejmě nechyběla i návštěva Českého olympijského domu."
e12752bb29ad85d4ca8d83e5afbb1e34,"Dnes jsem v Bratislavě jednal se slovenským prezidentem Kiskou a s premiérem Ficem. Považuji výborné vztahy se Slovenskou republikou za základ zahraniční politiky naší země. Obě blízké republiky musí úzce spolupracovat v rámci států V4 při obraně své suverenity a svých zájmů. https://t.co/qYxLMWzs89"
e5b762f97e565e288a8026a7e317d049,"Zavítal jsem na jednání prezidentů zemí Visegrádské čtyřky. Slovenský prezident Andrej Kiska nás srdečně přivítal ve Štrbském Plese, kde se jednání koná.  Visegrádská čtyřka má moji jednoznačnou podporu. Společně dokážeme v Evropě mnohé změnit. Osamoceni nikoliv. Odmítám proto hlasy, které na Visegrádskou čtyřku útočí."
ec3c35f6f14058226c56e0aa1c5bcc1f,"S mým přítelem Andrejem Kiskou jsme ve Štrbském Plese vystoupili na tiskové konferenci.  Přečtěte si, co jsem řekl:  Vážený pane prezidente, milý Andreji,  jsem v Tatrách po dvaceti letech. Naposledy jsem tady byl v chatě Kamzík, která patří slovenským premiérům, při setkání s Miki Dzurindou, a vzpomínám si na to mimo jiné proto, že tehdy slovenští hostitelé nás pozvali na procházku, kde jsme se brodili půl metrem sněhu. Byl to tak zajímavý zážitek, že na něj, jak vidíte, nelze zapomenout.  Mimochodem, když už mluvíme o tomto období, tak jsme, oba premiéři, řešili poslední konflikt mezi Českou a Slovenskou republikou, a jestli si na to vzpomínáte, to bylo dělení zlata. A dospěli jsme k vzájemně přijatelné dohodě, kterou samozřejmě kritizovaly obě strany, ale jak říká Lord Mountbatten, dobrý kompromis je takový, při kterém jsou obě jednající strany bledé vzteky. Takže to se i stalo. A od té doby tento poslední problém, o kterém už nikdo neví, byl uspokojivě vyřešen. Od té doby naopak žádné problémy nejsou.  Naopak, říkám si win-win strategy, pokud jde například o trh pracovních sil, protože asi sto tisíc Slováků pracuje v Čechách, kde máme problém s příliš nízkou nezaměstnaností, a tedy nedostatkem pracovních sil. Slovensko udělalo ohromný kus práce od čtrnáctiprocentní nezaměstnanosti k dnešní asi šestiprocentní a myslím si, že i to, že část Slováků pracuje v Čechách, k tomu přispělo. Dohodli jsme se s panem prezidentem, že kromě toho pozvání do Prahy i do Martina uděláme jízdu prezidentským vlakem z Brna do Bratislavy, abychom si zavzpomínali na staré časy.   A když mám přemýšlet o tom, co nás rozděluje, tak nás rozděluje těch devět milionů, Andreji. Ano, na Český dům. My jsme dali devět milionů a já jsem otevíral Slovenský dům v Praze, tak teď ještě rozbij prasátko, otevři kasičku a já vás chci informovat, že jsem se rozhodl řešit poslední česko-slovenský problém, to jest neexistenci Českého domu v Bratislavě, a věnovat tomu, bude-li nutno, celých pět let svého druhého funkčního období. Má to být třípodlažní budova v centru Bratislavy. Předběžně mám příslib jednoho podnikatele, který je ochoten se toho ujmout, a doufejme, že tam bude jak hospůdka, tak kanceláře našich spolků, tak českých institucí tady, a dokonce ten podnikatel uvažuje, že by nahoře byla i nějaká galerie. Uvidíme. Těším se, až to budu otevírat. A doufám, že to budeme otevírat spolu.  I když se Livii Klausové nepodařilo vyřešit problém Českého domu, přesto, protože z vlastní iniciativy odchází, neboť má sedm vnoučat, o které se chce starat, tak bych jí rád ze srdce poděkoval za práci, kterou tady v Bratislavě, ale i v Košicích a jinde, vykonala.  Slovensko je krásná země, Bratislava a Košice jsou nádherná města, jazyková bariéra prakticky neexistuje, i když ťava v čučoriedkach je nepřeložitelná, a že je to velbloud v borůvkách, to ví jenom opravdový znalec, například já. Ale jak vidíte, zvládli jsme všechno, tedy i tuto tématiku. Jsem tady rád a cítím se tady jako doma. Očekávám, že konfliktní témata, jako bylo například popradské pivo, skončila zbořením popradského pivovaru, který byl asi dvě stě let starý, takže už není důvod se této tématice věnovat.   Děkuji vám za vaši přiměřenou pozornost."
FE908E66A1918412B757D92F1F36161B,"Krátce před projevem na Valném shromáždění OSN v New Yorku jsem se neformálně setkal se slovenským prezidentem Andrejem Kiskou. Přátelsky jsme pohovořili."
